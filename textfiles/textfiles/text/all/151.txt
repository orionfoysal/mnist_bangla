বোগ্দাদ ও কর্ডোভার ন্যায় এখানেও সম্ভ্রান্ত ব্যক্তিদিগের গৃহে মধ্যে মধ্যে পণ্ডিতদিগের নৈশ সম্মিলন হইত। এই সম্মিলনে ভোজের আয়োজন অনিবাৰ্য্য ছিল। এই সমস্ত সম্মিলনে সঙ্গীত হইতে আরম্ভ করিয়া সৰ্ব্বপ্রকার জ্ঞান ও বিদ্যার সমালোচনা হইত। কখনও কখনও এই সমস্ত সমালোচনায় ও তর্ক বিতর্কে সমস্ত রাত্রি অতিবাহিত হইত। স্ত্রীলোকেরাও স্বতন্ত্র থাকিয়া এই সমালোচনায় যোগ দিতে পারিতেন!