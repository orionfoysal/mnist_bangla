তৎপরে স্বীয় সহচরকে কহিল মিত্র তুমি ক্ষণ কাল অপেক্ষা কর আমি ত্বরায় দেবীদর্শন করিয়া প্রত্যাগমন করিতেছি। এই বলিয়া তথায় উপস্থিত ও সন্নিহিত সরোবরে স্নাত হইয়া প্রথমতঃ যথাবিধি পূজা করিল অনন্তর ভগবতি কাত্যায়নি বহু কাল হইল আমি তোমার নিকট মানসিক করিয়াছিলাম অদ্য তাহার পরিশোধ করিতেছি। এই বলিয়া মন্দিরস্থিত খড়্গ লইয়া স্কন্ধদেশে আঘাত করিবামাত্র মস্তক দেই হইতে পৃথগ্ভূত হইয়া ভূতলে পতিত হইল।