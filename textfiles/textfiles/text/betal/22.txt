তখন জীমূতকেতুর জ্ঞাতিবর্গ গোপনে পরামর্শ করিল ইহারা পিতা পুত্ত্রে অনন্যমনা ও অনন্যকর্ম্মা হইয়া দিবানিশি কেবল ধর্ম্মচিন্তায় কালযাপন করিতেছে রাজ্যের প্রতি ক্ষণ মাত্রও দৃষ্টিপাত করে না। প্রজা সকল উচ্ছৃঙ্খল হইতে লাগিল। অতএব ইহাদের উভয়কে রাজ্যচ্যুত করিয়া যাহাতে উপযুক্তরূপ রাজ্যশাসন হয় এমন করা উচিত। অনন্তর সৈন্য সংগ্রহপূর্ব্বক রাজপুরীর চতুর্দিক্‌ নিরোধ করিল।