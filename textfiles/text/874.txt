"আশির দশকে অস্ট্রেলিয়ার হার্ড অ্যান্ড বাউন্সি উইকেটে মানিয়ে নিতে বেশ কষ্ট হচ্ছিল ওয়েস্ট ইন্ডিয়ান ব্যাটসম্যানদের। ডেনিস লিলি, জেফ টমসন, গ্যারি গিলমোরদের গতি ও সুইংয়ের সঙ্গে জোর লড়াই করতে হচ্ছিল ক্লাইভ লয়েডের শিষ্যদের। গর্ডন গ্রিনিজ ও ডেসমন্ড হাইন্সের পর ওয়ান ডাউনে সাফল্য পাচ্ছিলেন না রোহান কানহাই, রয় ফেডরিক্স, লরেন্স রয়, ফুয়াদ বাক্কাসরা। স্ট্রোক খেলতে পছন্দ করেন বলে লয়েড নামিয়ে দিলেন ভিভ রিচার্ডসকে। ব্যাটকে শানানো তরবারি বানিয়ে প্রতিপক্ষ বোলারদের কচুকাটা করতে লাগলেন রিচার্ডস।"