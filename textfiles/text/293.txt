"সত্যিই কি তাকে দিয়ে কাজ করিয়ে টাকা দেয়নি গয়না বিক্রেতা সংস্থা নীরব মোদি? সাম্প্রতিক এই জল্পনা নিয়ে ‘হ্যাঁ’ বা ‘না’ কিছুই এখনো বলেননি প্রিয়াঙ্কা চোপড়া। কিন্তু নীরবের সংস্থার সঙ্গে সব রকম চুক্তি বাতিল করার সিদ্ধান্ত নিলেন নায়িকা। তার পক্ষ থেকে জানানো হয়, পাঞ্জাব ন্যাশনাল ব্যাংক বা পিএনবির ঘটনার জেরেই এই সিদ্ধান্ত। প্রিয়াঙ্কা এখন নীরবের সংস্থার গ্লোবাল ব্র্যান্ড অ্যাম্বাসেডর। গত বছর জানুয়ারি মাসে এ সংক্রান্ত চুক্তি সই হয়েছিল।"