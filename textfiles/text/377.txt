"ঢাকায় নিযুক্ত মার্কিন রাষ্ট্রদূত মার্শা স্টিফেনস ব্লুম বার্নিকাট বলেছেন, ‘সব ধর্মের মানুষ শান্তিপূর্ণভাবে বসবাসের জন্য বাংলাদেশ বিশ্বে বড় একটা উদাহরণ। বাংলাদেশের রাষ্ট্রধর্ম ইসলাম হলেও এটা একটা ধর্মনিরপেক্ষ রাষ্ট্র। সব ধর্মের মানুষের মধ্যে একই মর্যাদা বিদ্যমান।’ গতকাল বিকালে রাজধানীর উত্তরায় বৌদ্ধ ধর্মাবলম্বীদের এক অনুষ্ঠানে তিনি এ কথা বলেন। নবনির্মিত বৌদ্ধ মহাবিহারে এ অনুষ্ঠানের আয়োজন করে বাংলাদেশ বৌদ্ধ সমিতি।"