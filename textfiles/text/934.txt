"হাই কোর্ট বিভাগের বিচারপতিদের অংশগ্রহণে আজ ফুল কোর্ট সভা আহ্বান করেছেন প্রধান বিচারপতি সৈয়দ মাহমুদ হোসেন। সভায় ১৪৮অতিরিক্ত জেলা জজকে জেলা জজ পদে পদোন্নতির প্যানেলে অন্তর্ভুক্ত করার বিষয়ে বাছাই কমিটির প্রস্তাব অনুমোদন হওয়ার কথা রয়েছে। এই ১৪৮ অতিরিক্ত জেলা জজ ১৮ ব্যাচের কর্মকর্তা। এর বাইরে ফুল কোর্ট সভায় অতিরিক্ত জেলা জজ, যুগ্ম জেলা জজ ও দায়রা জজ পদমর্যাদার আট কর্মকর্তার পদোন্নতির বিষয়ে বাছাই কমিটির সিদ্ধান্ত অনুমোদনের বিষয়টিও থাকছে।আর এটাই হবে নবনিযুক্ত প্রধান বিচারপতি সৈয়দ মাহমুদ হোসেনের নেতৃত্বে অনুষ্ঠিত প্রথম ফুল কোর্ট সভা।"