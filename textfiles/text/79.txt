"এবার যৌন উত্তেজক ভায়াগ্রা নিয়ে সৌদি আরবের রিয়াদে গ্রেফতার হলেন বিমানের দুই কেবিন ক্রু ফেরদৌস আল মামুন শিশির ও আরিফ পাঠান রুহিত। মঙ্গলবার রিয়াদ নারকটিক্সের একটি দল সেখানকার একটি হোটেলে অভিযানে তাদের আটক করে নিয়ে যায়। বিমান বাংলাদেশ এয়ারলাইন্সের একটি সূত্র জানায়, আটক দুজনের সর্বশেষ অবস্থা সম্পর্কে তাদের জানা নেই। বিমানের পরিচালক (কাস্টমার সার্ভিস) আলী আহসান বাবু জানিয়েছেন, তাদের বিষয়ে খোঁজখবর নেওয়া হচ্ছে। কি কারণে তাদের আটক করা হয়েছে তা এখনো সৌদি বিমান অফিস থেকে জানানো হয়নি।"