"বোর্ড নির্ধারিত ফির বাইরে অতিরিক্ত ফি না নিতে হাই কোর্টের নির্দেশনা থাকলেও মানছে না রাজধানীর কলেজগুলো। অতিরিক্ত ফি নেওয়ার সবচেয়ে বেশি অভিযোগ এসেছে রাজধানীর যাত্রাবাড়ী দনিয়া বিশ্ববিদ্যালয় কলেজের নামে।কলেজটি এইচএসসি পরীক্ষার ফরম পূরণের নামে শিক্ষার্থীপ্রতি অতিরিক্ত প্রায় ৬ হাজার টাকা আদায় করছে বলে অভিযোগ রয়েছে। একই অভিযোগ তুলে এর আগে জাতীয় প্রেস ক্লাবের সামনে মানববন্ধন ও ঢাকা বিশ্ববিদ্যালয়ে সংবাদ সম্মেলন করেছেন কলেজটির ছাত্রছাত্রীরা।অভিযোগ অনুযায়ী, রাজধানীর যাত্রাবাড়ী দনিয়া বিশ্ববিদ্যালয় কলেজ স্টুডেন্ট গাইডেন্স ফিসহ নানা ভুতুড়ে নামে এসব ফি আদায় করা হচ্ছে।"