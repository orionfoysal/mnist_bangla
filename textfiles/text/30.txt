"সিরিজ জয় নিশ্চিত হয়েছিল আগেই। এবার শেষ ম্যাচেও জয় তুলে নিল আফগানরা। গতকাল শারজাহতে অনুষ্ঠিত ম্যাচে আফগানিস্তান ১৪৬ রানের বিশাল ব্যবধানে একরকম উড়িয়েই দিয়েছে ক্রিকেট অঙ্গনে নিজেদের চেয়ে অনেক পুরনো আর অভিজ্ঞ জিম্বাবুয়েকে। এ জয়ে ৫ ম্যাচ সিরিজ ৪-১ ব্যবধানে নিজেদের করে নিয়েছে আফগানরা। সংযুক্ত আরব আমিরাতের শারজাহ স্টেডিয়ামে সিরিজের শেষ ম্যাচে ব্যাট করতে নেমে দ্বিতীয় উইকেটে ১২৯ রানের জুটি গড়ে আফগানিস্তানকে  এগিয়ে নেন জাভেদ আহমাদি (৭৬) ও রহমত শাহ (৫৯)।"