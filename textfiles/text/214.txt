"নাচ, গান, অ্যাক্রোবেটিক প্রদর্শনীসহ নানা বর্ণাঢ্য আয়োজনে প্রতিষ্ঠার ৪৪তম বার্ষিকী উদ্যাপন করেছে শিল্পকলা একাডেমি। গতকাল একাডেমির নন্দন মঞ্চে এ আয়োজনে প্রধান অতিথি ছিলেন সংস্কৃতিমন্ত্রী আসাদুজ্জামান নূর। একাডেমির মহাপরিচালক লিয়াকত আলী লাকীর সভাপতিত্বে বিশেষ অতিথি ছিলেন সংস্কৃতি সচিব মোঃ ইব্রাহীম হোসেন খান। আরও উপস্থিত ছিলেন একাডেমির সাবেক মহাপরিচালক কামাল লোহানী, মুস্তাফা মনোয়ার ও বাংলা একাডেমির মহাপরিচালক শামসুজ্জামান খান। সাংস্কৃতিক পর্বে নৃত্য নিয়ে মঞ্চে আসেন লায়লা হাসান, মিনু হক, জিনাত বরকতউল্লাহ, ডলি ইকবাল, ফাতেমা কাশেম, নিলুফার ওয়াহিদ পাপড়ি, সুলতানা হায়দার, সেলিনা হোসেন ও ড. নিগর সুলতানা।"