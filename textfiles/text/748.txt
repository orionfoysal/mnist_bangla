"বাংলাদেশের অন্যতম জনপ্রিয় নৃত্যশিল্পী শামীম আরা নিপার পরিচালনায় অনুষ্ঠিত হতে যাচ্ছে দুই দিনব্যাপী নৃত্য প্রতিযোগিতা।  ঢাকায় অবস্থিত নৃত্য শিক্ষাপ্রতিষ্ঠান ‘নৃত্যাঞ্চল’-এর অন্যতম প্রতিষ্ঠাতা তিনি। বর্তমানে প্রতিষ্ঠানটির পরিচালনার দায়িত্ব পালন করছেন নৃত্যশিল্পী নিপা। আজ ও আগামীকাল সকাল ১০টা থেকে সন্ধ্যা ৭টা পর্যন্ত দুই দিনব্যাপী ‘নৃত্যাঞ্চল পারফর্মিং আর্টস একাডেমি’র আন্ত ক্লাস নৃত্য প্রতিযোগিতা অনুষ্ঠিত হবে বলে জানান নিপা। তিনি আরও জানান, অনুষ্ঠানে নৃত্যাঞ্চলের প্রায় ২০০ শিক্ষার্থী লোকনৃত্য, সৃজনশীল নৃত্য, ভরতনাট্যম এবং কথক নৃত্য পরিবেশনের মাধ্যমে প্রতিযোগিতায় অংশগ্রহণ করবে।"