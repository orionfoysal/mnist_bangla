"দুর্ঘটনার কবলে পড়ল বাংলাদেশের যাত্রীবাহী একটি বেসরকারি সংস্থার বাস। গতকাল সকালে পশ্চিমবঙ্গের উত্তর চব্বিশ পরগনা জেলার গাইঘাটা থানার কাছে দুর্ঘটনার মুখে পড়ে গ্রিনলাইন পরিবহন সংস্থার এ বাসটি (ডব্লিউবি-২৫এফ১১০৪)। যদিও দুর্ঘটনায় বাসের যাত্রী কেউ আহত হননি। সবাই সুস্থ আছেন।পুলিশসূত্রে খবর, বাসটি কলকাতার মার্কুইস স্ট্রিট থেকে ছেড়ে পেট্রাপোল সীমান্তের দিকে যাওয়ার পথে যশোর রোডের ওপর গাইঘাটা এলাকায় সামনে থাকা একটি যন্ত্রচালিত রিকশাভ্যানকে পাশ কাটিয়ে এগোতেই নিয়ন্ত্রণ হারিয়ে ফেলে।"