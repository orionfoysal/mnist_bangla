"ঢাকা উত্তর সিটি করপোরেশনের (ডিএনসিসি) মেয়র পদে উপনির্বাচন ও বর্ধিত অংশের কাউন্সিলর নির্বাচনের ওপর হাই কোর্টের স্থগিতাদেশের বিরুদ্ধে নির্বাচন কমিশনের দায়ের করা লিভ টু আপিলের (আপিলের অনুমতি) শুনানি পিছিয়েছে। গতকাল প্রধান বিচারপতি সৈয়দ মাহমুদ হোসেনের নেতৃত্বাধীন চার বিচারপতির আপিল বেঞ্চ এ আদেশ দেয়।এদিকে ডিএনসিসি নির্বাচন সংক্রান্ত লিভ টু আপিল শুনানিতে পক্ষভুক্ত হতে আবেদন জানিয়েছেন বিএনপির মেয়রপ্রার্থী তাবিথ আউয়াল। গতকাল তাবিথ আউয়ালের আইনজীবী ব্যারিস্টার এ এম মাহবুব উদ্দিন খোকন জানান, ‘আমরা আপিল শুনানিতে পক্ষভুক্ত হতে চেম্বার আদালতে আবেদন করেছি। কারণ আমরা চাই ডিএনসিসির উপনির্বাচন দ্রুত হোক।"