"সৌদি সরকার দেশটির রাজ পরিবারের আরও ১১ সদস্যকে (প্রিন্স) আটক করেছে। রাজ পরিবারের সদস্যদের প্রদেয় সরকারি সুবিধা বাতিলের প্রতিবাদে আটকরা রাজধানী রিয়াদের একটি রাজপ্রাসাদে জড়ো হয়ে প্রতিবাদ করছিলেন। আর তখনই তাদের আটক করা হয়। সৌদি একটি নিউজ পোর্টালে গতকাল প্রকাশিত খবরের বরাতে বার্তা সংস্থা রয়টার্স এ তথ্য জানিয়েছে। বিশ্ববাজারে অপরিশোধিত তেলের দাম কমার প্রবণতার সঙ্গে মানিয়ে চলা এবং অর্থনীতি শক্তিশালী করতে সৌদি আরব সরকার বেশকিছু সংস্কার কর্মসূচি গ্রহণ করেছে।"