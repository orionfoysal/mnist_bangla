"জিয়া অরফানেজ ট্রাস্ট দুর্নীতি মামলায় পাঁচ বছরের সাজাপ্রাপ্ত বিএনপি চেয়ারপারসন খালেদা জিয়ার জামিন আবেদনের ওপর আজ শুনানি অনুষ্ঠিত হবে। বিচারপতি এম ইনায়েতুর রহিম এবং বিচারপতি সহিদুল করিমের সমন্বয়ে গঠিত হাই কোর্ট বেঞ্চ বৃহস্পতিবার এ দিন ধার্য করে। হাই কোর্টের এই বেঞ্চে বেলা ২টায় জামিনের আবেদনের ওপর শুনানি অনুষ্ঠিত হওয়ার কথা রয়েছে। বেঞ্চের কার্যতালিকায় খালেদা জিয়ার আবেদনটি রাখা হয়েছে। ২২ ফেব্রুয়ারি খালেদা জিয়ার জামিন চেয়ে তার আইনজীবীরা আবেদন করেন।"