"রংপুরে বন্ধুর রান্না ঘরের মেঝেতে এক ব্যবসায়ীর মাটিচাপা লাশ পাওয়া গেছে। এছাড়া চট্টগ্রাম ও টাঙ্গাইলে সখীপুরে উদ্ধার করা হয়েছে দুজনের মরদেহ। নিজস্ব প্রতিবেদক ও প্রতিনিধিদের খবর—হারাগাছ পৌর এলাকায় নিখোঁজের ২৬ দিন পর দাদন ব্যবসায়ী সিরাজুল ইসলামের (৩৫) মরদেহ উদ্ধার করেছে পুলিশ। গতকাল বন্ধু ফরিদুল ইসলামের বাড়ির রান্নাঘরের মেঝে খুঁড়ে লাশটি উদ্ধার করা হয়। এ ঘটনায় ফরিদুল ও তার স্ত্রী মিনিকে (২৫) আটক করেছে পুলিশ।"