এনআরবি কমার্শিয়াল ব্যাংকের (এনআরবিসি) এমডি দেওয়ান মুজিবুর রহমানকে অপসারণ করে বাংলাদেশ ব্যাংকের আদেশ বহাল রেখেছে আপিল বিভাগ। হাই কোর্টের আদেশের বিরুদ্ধে এনআরবিসি ব্যাংকের আবেদনে গতকাল মো. আবদুল ওয়াহ্হাব মিঞার নেতৃত্বাধীন আপিল বিভাগ এ আদেশ দেয়। ফলে দেওয়ান মুজিবকে অপসারণ করে কেন্দ্রীয় ব্যাংকের দেওয়া আদেশই বহাল থাকল। আদালতে বাংলাদেশ ব্যাংকের পক্ষে ছিলেন অ্যাটর্নি জেনারেল মাহবুবে আলম। এনআরবিসি ব্যাংকের পক্ষে ছিলেন আইনজীবী মেহেদী হাসান চৌধুরী।"