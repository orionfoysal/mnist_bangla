"তৃণমূল থেকে প্রতিভাবান ক্রীড়াবিদ খোঁজার প্রাথমিক পদক্ষেপ জেলা পর্যায়ের প্রতিযোগী শেষ হয়েছে বাংলাদেশ যুব গেমসের। উত্সাহ-উদ্দীপনায় ৬৪ জেলায় একযোগে প্রতিযোগিতা শুরু হয় ২৪ ডিসেম্বর। আজ দ্বিতীয় পর্যায়ে বিভাগীয় প্রতিযোগিতা শুরু হচ্ছে মশাল জ্বালিয়ে। জেলাগুলোর ২৩ হাজার ২১০ প্রতিযোগী থেকে  বাছাইকৃত ৩ হাজার ৪৭৩ জনকে নিয়ে শুরু হচ্ছে বিভাগীয় প্রতিযোগিতা। দলগত ও ব্যক্তিগত মিলে ১১ ডিসিপ্লিনে ঢাকার ৭৭৮  ক্রীড়াবিদ অংশ নিবে বঙ্গবন্ধু স্টেডিয়াম, বঙ্গবন্ধু স্টেডিয়াম সংলগ্ন ৭টি ক্রীড়া স্থাপনা, মিরপুরের ২টি আন্তর্জাতিক ভেন্যু এবং বিকেএসপিতে।"