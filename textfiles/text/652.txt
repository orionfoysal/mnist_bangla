"স্বল্পোন্নত দেশের তালিকা (এলডিসি) থেকে বেরিয়ে আসতে আগামী মার্চ মাসেই সুপারিশ করবে বাংলাদেশ। কারণ এলডিসি থেকে বেরিয়ে আসার ক্ষেত্রে তিন সূচকে যে মান অর্জন করতে হয়, তার সবকটিতে এগিয়ে আছে বাংলাদেশ। গতকাল প্রধানমন্ত্রীর কার্যালয়ে প্রধানমন্ত্রী শেখ হাসিনার সভাপতিত্বে অনুষ্ঠিত মন্ত্রিসভার নিয়মিত বৈঠকে এ সম্পর্কে অবহিত করেছে অর্থনৈতিক সম্পর্ক বিভাগ।বৈঠক শেষে দুপুরে সচিবালয়ে মন্ত্রিপরিষদ বিভাগের সম্মেলন কক্ষে অনুষ্ঠিত সংবাদ ব্রিফিংয়ে বিস্তারিত জানান মন্ত্রিপরিষদ বিভাগের সংস্কার ও সমন্বয় শাখার সচিব এন এম জিয়াউল আলম। তিনি বলেন, সাধারণত তিনটি সূচককে কেন্দ্র করে স্বল্পোন্নত দেশের তালিকা নির্ধারণ করা হয়।"