"বিশ্ববিদ্যালয় মঞ্জুরি কমিশনের-ইউজিসি চেয়ারম্যান প্রফেসর আবদুল মান্নান বলেন, ‘স্বাধীনতার সময় আমাদের যে অবস্থা ছিল বর্তমানে সেই অবস্থার ইতিবাচক পরিবর্তন হয়েছে। গত চার দশকে আমাদের খাদ্যে স্বয়ংসম্পূর্ণতা এসেছে। প্রধানমন্ত্রী শেখ হাসিনার নেতৃত্বে আমরা উন্নয়নের মহাসড়ক দিয়ে এগিয়ে যাচ্ছি’। তিনি শিক্ষার্থীদের উদ্দেশ করে বলেন, বিশ্ববিদ্যালয়ের কাজ শুধু পাঠদান নয় বরং জ্ঞান সৃষ্টি করা। আর এ কাজের জন্য দরকার ভাল মানের গবেষণা।"