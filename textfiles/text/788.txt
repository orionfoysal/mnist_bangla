"প্রধানমন্ত্রী শেখ হাসিনা বলেছেন, আওয়ামী লীগ ক্ষমতায় থাকলে দেশ সামনের দিকে এগিয়ে যায়। আর বিএনপি-জামায়াত জোট ক্ষমতায় থাকলে দেশ পেছনে যায়। সরকারের উন্নয়ন কর্মকাণ্ড তুলে ধরে তিনি জনতার উদ্দেশ্যে বলেন, ‘আমি আশা করি, আগামীতেও নৌকায় ভোট দিয়ে আপনারা দেশের উন্নয়ন-অগ্রগতি অব্যাহত রাখবেন’।গতকাল বিকালে যশোর ঈদগাহ ময়দানে জেলা আওয়ামী লীগ আয়োজিত এক সমাবেশে তিনি এসব কথা বলেন। বেলা ৩টায় জনসভাস্থলে পৌঁছে প্রধানমন্ত্রী যশোরের ২৮টি উন্নয়ন প্রকল্পের উদ্বোধন ও ভিত্তিপ্রস্তর স্থাপন করেন।"