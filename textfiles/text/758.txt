"চট্টগ্রাম বন্দরে লস্কর নিয়োগ নিয়ে তোলপাড়ের পর এবার রেলওয়ের ৮৬৫ খালাসি নিয়োগেও ‘নয়ছয়’ শুরু হয়েছে বলে অভিযোগ উঠেছে। খালাসির রেজাল্ট ঘোষণার আগেই রেল অঙ্গনে ব্যাপক তোলপাড় সৃষ্টি হয়েছে। এ নিয়োগে অনিয়মের আশঙ্কাসহ নানা অভিযোগ তুলে চট্টগ্রামে গতকাল সংবাদ সম্মেলনও করেছেন রেলওয়ে কর্মচারী সংগ্রাম পরিষদের নেতারা। এর আগে বাংলাদেশে রেলওয়েতে নিয়োগ বাণিজ্যসহ নানা অভিযোগে সাবেক জিএম ইউসুফ আলী মৃধা ও কয়েকজন ঊর্ধ্বতন কর্মকর্তা চাকরিচ্যুত হয়েছিলেন। এ ঘটনায় একজন মন্ত্রীও মন্ত্রিত্ব হারিয়েছিলেন।"