"জামায়াত নেতা দেলাওয়ার হোসাইন সাঈদীর ফাঁসির রায় ঘোষণার পর সুন্দরগঞ্জে নারকীয় তাণ্ডব চালিয়ে জামায়াত-শিবিরের সশস্ত্র ক্যাডাররা বামনডাঙ্গা পুলিশ তদন্ত কেন্দ্রের চার সদস্যকে নির্মমভাবে হত্যা করে। এ হত্যাকাণ্ডের পাঁচ বছর পূর্তিতে গতকাল বামনডাঙ্গা পুলিশ তদন্ত কেন্দ্রের আয়োজনে নিহত চার পুলিশ স্মরণে সভা অনুুষ্ঠিত হয়। এদিকে, চাঞ্চল্যকর হত্যা মামলায় আদালতে অভিযোগপত্র দাখিলের পরও পাঁচ বছরে বিচার কার্যক্রম শুরু হয়নি। ফলে মামলার দীর্ঘসূত্রতায় হতাশ ও ক্ষোভ বাড়ছে স্থানীয়দের মধ্যে। তবে আগামী ৪ মার্চ বিচারকাজ শুরুর কথা জানিয়েছেন রাষ্ট্রপক্ষের আইনজীবী।"