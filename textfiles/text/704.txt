"বরগুনা-নিশানবাড়িয়া ও বরগুনা-বেতাগী সড়কে সব ধরনের গণপরিবহন চলাচলের নিষেধাজ্ঞার ওপর ছয় মাসের স্থগিতাদেশ জারি করেছেন উচ্চ আদালত। বরগুনা প্রেস ক্লাবের সাবেক সভাপতি ও পাবলিক পলিসি ফোরামের আহ্বায়র হাসানুর রহমান ঝন্টুর করা এক রিট মামলায় রবিবার বিচারক জুবায়ের রহমান ও ইকবাল কবিরের বেঞ্চ এ আদেশ দেন। জেলা প্রশাসক মোখলেছুর রহমান বলেন, ‘রায়ের কপি এখনো পাইনি। উচ্চ আদালত থেকে যেভাবে নির্দেশনা আসবে সেভাবেই ব্যবস্থা নেব।’ দীর্ঘ অপেক্ষার পর উচ্চ আদালতের নির্দেশে বরগুনা-নিশানবাড়িয়া ও বরগুনা-বেতাগী সড়কে সব ধরনের যাত্রীবাহী যানবাহন (ইজিবাইক ছাড়া) চলাচলের অনুমতি পেলো।"