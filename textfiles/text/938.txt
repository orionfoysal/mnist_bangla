"বাংলাদেশে ২০০৭ সালের ১১ জানুয়ারি ক্ষমতার বিন্যাস-বদলে যা ঘটেছিল তা আজও কৌতূহলোদ্দীপক। দিনটি ছিল বৃহস্পতিবার। সারা দিনই চলেছে নানা জল্পনা-কল্পনা। তত্কালীন সেনাপ্রধান জেনারেল মইন উ আহমেদ এবং নবম পদাতিক ডিভিশনের জিওসি জেনারেল মাসুদ উদ্দিন চৌধুরীসহ বেশ কয়েকজন সেনা কর্মকর্তা দুপুরের দিকে রাষ্ট্রপতির কার্যালয় ও বাসভবন ‘বঙ্গভবন’-এগিয়েছিলেন। সে সময়ের ঘটনাপ্রবাহ নিয়ে জেনারেল মইন উ আহমেদ ‘শান্তির স্বপ্নে : সময়ের স্মৃতিচারণ’ শীর্ষক একটি বই লিখেছেন।"