"কথাসাহিত্যিক হরিশংকর জলদাস বলেছেন, শূদ্রদের সংঘবদ্ধ হওয়ার মূলমন্ত্র নিহিত রয়েছে শিক্ষায়। তারা ঐক্যবদ্ধ হয়ে আওয়াজ তুললে সমাজ থেকে শ্রেণি শোষণ ও বর্ণাশ্রম প্রথা অবশ্যই দূর হবে। গতকাল বিকালে বাংলা একাডেমির শামসুর রাহমান সেমিনার কক্ষে অনুষ্ঠিত ‘বর্ণাশ্রম প্রথা : শ্রেণি শোষণেরই অপর নাম’ শীর্ষক কানিজ ফাতেমা মোহসিনা দ্বিতীয় স্মারক বক্তৃতা করছিলেন তিনি। অনুষ্ঠানের আয়োজক সমাজ রূপান্তর অধ্যয়ন কেন্দ্র। সভাপতিত্ব করেন ইমেরিটাস প্রফেসর ড. সিরাজুল ইসলাম চৌধুরী।"