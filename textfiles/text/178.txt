"গত ৩ জানুয়ারি ঢাকার এক হোটেলে অনুষ্ঠিত হলো চ্যানেল আই প্রেজেন্টস লাক্স সুপার স্টারের লঞ্চ ইভেন্ট। ‘দেখিয়ে দাও অদেখা তোমায়’ মন্ত্র ধারণ করে শুরু হলো দেশের সবচেয়ে জমকালো প্রতিযোগিতামূলক অনুষ্ঠান লাক্স সুপার স্টারের কার্যক্রম। শুধু সুন্দর মুখ নয়, প্রতিভা, আত্মবিশ্বাস, দৃঢ়তা, পরিশ্রম ও প্রত্যয়— সব কিছু নিয়েই একটি মেয়ে। দেখা-অদেখা সবটা মিলেই সে অনন্য হয়ে ওঠে, আর লাক্স সুপার স্টারের এবারের আয়োজন এই অদেখা সৌন্দর্যের খোঁজেই। এবারের আসরের তিন বিচারক সাদিয়া ইসলাম মৌ, তাহসান খান এবং আরিফিন শুভকে সবার মাঝে পরিচয় করিয়ে দেওয়া হয়।"