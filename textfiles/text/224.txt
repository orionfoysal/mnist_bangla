"মাদ্রাসা শিক্ষা বোর্ডের রেজিস্ট্রেশন পাওয়া স্বতন্ত্র ইবতেদায়ি মাদ্রাসা জাতীয়করণের দাবিতে শিক্ষকদের সপ্তম দিনের মতো অবস্থান কর্মসূচি অব্যাহত রয়েছে। ঢাকায় জাতীয় প্রেস ক্লাবের সামনে তাদের এ অবস্থান কর্মসূচি চলছে। বাংলাদেশ স্বতন্ত্র ইবতেদায়ি মাদ্রাসা শিক্ষক সমিতির মহাসচিব কাজী মোখলেসুর রহমান বলেন, আজ সমিতির নির্বাহী কমিটির সভা ডেকে তারা আমরণ অনশনের দিকে যাওয়ার কথা ভাবছেন।গতকাল বেলা সোয়া ১১টায়  প্রেস ক্লাবের সামনে গিয়ে দেখা যায়, আগের চেয়ে এখন মাদ্রাসা শিক্ষকদের অংশগ্রহণ বেড়েছে। গতকাল অবস্থান কর্মসূচিতে অংশ নিয়েছেন শেরপুর সদর উপজেলার সুতিরপার স্বতন্ত্র ইবতেদায়ি মাদ্রাসার শিক্ষক মো. তালেব হোসেইন।"