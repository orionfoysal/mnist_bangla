"গাছ কেটেই যশোর রোড সম্প্রসারণ করা হবে জানিয়ে পরিকল্পনামন্ত্রী আ হ ম মুস্তফা কামাল বলেছেন, সড়ক সম্প্রসারণের পর আবারও গাছ লাগানো হবে। গতকাল রাজধানীর শেরেবাংলা নগরে এনইসি সম্মেলন কক্ষে অনুষ্ঠিত একনেক সভা শেষে এক প্রশ্নের জবাবে এসব কথা বলেন পরিকল্পনামন্ত্রী। যশোর-বেনাপোল মহাসড়ক পাঁচ মিটার সম্প্রসারণ করতে কেটে ফেলার সিদ্ধান্ত হয়েছে শতবর্ষী দুই হাজার ৩০০ গাছ। এসব গাছের বিষয়ে সরকারের সিদ্ধান্ত জানতে চাইলে মন্ত্রী প্রশ্ন রেখে বলেন, গাছ কাটা না হলে এত জমি পাব কোথায়? গাছ রাখলে কৃষকের ফসলের জমি নষ্ট হবে। মুস্তফা কামাল বলেন, গাছ রেখে কৃষকের জমি নিয়ে লাভ নেই।"