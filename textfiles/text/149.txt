"আসন্ন জাতীয় সংসদ নির্বাচনে মানিকগঞ্জ-৩ আসন থেকে আওয়ামী লীগের মনোনয়ন প্রত্যাশী ড. রফিকুল ইসলামকে নির্বাচন না করার জন্য নির্যাতন করা হয়েছে বলে অভিযোগ করেছেন তিনি। গতকাল ঢাকা রিপোর্টার্স ইউনিটিতে এক সংবাদ সম্মেলনে তিনি এ অভিযোগ করেন। রফিকুল ইসলাম বলেন, গত ২৩ ফেব্রুয়ারি মানিকগঞ্জ সাটুরিয়া নিজ নির্বাচনী এলাকায় দলীয় নেতা-কর্মীদের নিয়ে সরকারের উন্নয়নমূলক কর্মকাণ্ডের প্রচার ও নৌকা মার্কায় ভোট চাইতে গণসংযোগ করতে গেলে ১০-১৫ জন সন্ত্রাসী তাকে শারীরিকভাবে নির্যাতন করে। এ ছাড়া তার কাছ থেকে নগদ দুই লাখ ২০ হাজার টাকা, জাতীয় পরিচয়পত্র, দুইটি মোবাইল ফোন ছিনিয়ে নেয়।"
।"