"রাজধানীতে যানজট ও জনদুর্ভোগ কমাতে সাপ্তাহিক ছুটির দিন ছাড়া সড়কে সব ধরনের সভা-সমাবেশ বন্ধের সিদ্ধান্ত নিয়েছে ঢাকা পরিবহন সমন্বয় কর্তৃপক্ষ (ডিটিসিএ)। গতকাল নগরভবনে ডিটিসিএর পরিচালনা পরিষদের সভায় এই সিদ্ধান্ত নেয়া হয়। খবর বিডিনিউজের। সভা শেষে সেতুমন্ত্রী ওবায়দুল কাদের বলেন,  মোটরসাইকেলে দুজনের বেশি ওঠা যাবে না এবং শুক্র-শনিবার ছাড়া ঢাকার রাস্তায় কোনো সভা-সমাবেশ করতে দেওয়া হবে না বলে সভায় সিদ্ধান্ত হয়েছে। কেউ তা অমান্য করলে আইনি ব্যবস্থা নেওয়া হবে।"