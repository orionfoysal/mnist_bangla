"আওয়ামী লীগের সাধারণ সম্পাদক ও সেতুমন্ত্রী ওবায়দুল কাদের বলেছেন, বিএনপি চেয়ারপারসন খালেদা জিয়ার কারাবাস দীর্ঘ না স্বল্প তা জানে আদালত। এটি সরকার বা আওয়ামী লীগের বিষয় নয়। গতকাল রাজধানীর ইঞ্জিনিয়ার্স ইনস্টিটিউশন মিলনায়তনে আওয়ামী লীগের বিজ্ঞান ও প্রযুক্তিবিষয়ক উপকমিটির আলোচনা সভায় প্রধান অতিথির বক্তব্যে তিনি এসব কথা বলেন। ওবায়দুল কাদের বলেন, ‘খালেদা জিয়ার বিরুদ্ধে সাবেক তত্ত্বাবধায়ক সরকারের নির্দেশে দুর্নীতি দমন কমিশন (দুদক) মামলা দিয়েছিল। আর আদালত স্বাধীনভাবে তার বিচার করছে।"