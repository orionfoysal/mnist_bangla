"আজ মন্ত্রিসভা বৈঠকে উঠছে ডিজিটাল নিরাপত্তা আইন। যেখানে ‘তথ্য ও যোগাযোগ প্রযুক্তি আইন, ২০০৬’-এর বিতর্কিত ৫৭ ধারার চারটি ধারাই অন্তর্ভুক্ত করার প্রস্তাব করা হয়েছে। ৫৭ ধারাকে বিলুপ্ত করে ওই ধারায় সংশ্লিষ্ট অপরাধগুলো ডিজিটাল নিরাপত্তা আইনে অন্তর্ভুক্ত করা হয়েছে। প্রস্তাবিত এ আইনের খসড়াটি মন্ত্রিসভার চূড়ান্ত অনুমোদনের জন্য বৈঠকে উঠাচ্ছে ডাক, টেলিযোগাযোগ ও তথ্যপ্রযুক্তি মন্ত্রণালয়। প্রস্তাবিত আইনের খসড়ার সাংরসংক্ষেপে বলা হয়েছে, ‘ধারা ৬২-এ এ আইন কার্যকর হওয়ার সঙ্গে সঙ্গে তথ্য ও যোগাযোগ প্রযুক্তি আইন, (আইসিটি) ২০০৬-এর ধারা ৫৪, ৫৫, ৫৬, ৫৭, ও ৬৬ বিলুপ্তির প্রস্তাব করা হয়েছে।"