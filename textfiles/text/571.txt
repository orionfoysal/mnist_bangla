"আধিপত্য বিস্তার নিয়ে কুমিল্লা মেডিকেল কলেজ শাখা ছাত্রলীগের দুই গ্রুপের সংঘর্ষের জেরে ২৬ শিক্ষার্থীকে বিভিন্ন মেয়াদে বহিষ্কার করেছে কর্তৃপক্ষ। বহিষ্কৃত শিক্ষার্থীরা সবাই কলেজ শাখা ছাত্রলীগের নেতা-কর্মী।  এর মধ্যে  হান্নান গ্রুপের ২১ জন আর পলাশ গ্রুপের পাঁচজন। একই সঙ্গে কলেজ কর্তৃপক্ষ ক্যাম্পাসে সব ধরনের সভা, সমাবেশ, মিছিল, ব্যানার, পোস্টার ও ফেস্টুন লাগানো নিষিদ্ধসহ সব ধরনের রাজনৈতিক ও সামাজিক কার্যক্রম নিষিদ্ধ ঘোষণা করেছে। বিষয়টি নিশ্চিত করেছেন কলেজের অধ্যক্ষ ও একাডেমিক কাউন্সিলের সভাপতি মো. মহসিন উজ জামান চৌধুরী।"