"রংপুর তাবলিগ জামাতের আয়োজনে তিন দিনব্যাপী জেলা ইজতেমা আজ নগরের কেন্দ্রীয় ট্রাক টার্মিনালসংলগ্ন এলাকায় শুরু হচ্ছে। রংপুর তাবলিগ জামাতের শূরা সদস্য আলহাজ দেলোয়ার হোসেন চৌধুরী জানান, শনিবার সকালে আখেরি মোনাজাতের মধ্য দিয়ে ইজতেমা শেষ হবে। ইজতেমায় এক লাখ মুসল্লির থাকার ব্যবস্থা করা হয়েছে। গতকাল বিকালে রংপুর বিভাগের বিভিন্ন স্থান থেকে ধর্মপ্রাণ মুসল্লিরা ইজতেমায় আসতে শুরু করেছেন। এদিকে ইজতেমা চলাকালে অপ্রীতিকর ঘটনা এড়াতে ইজতেমা মাঠের চারদিকে কড়া নিরাপত্তাব্যবস্থা নেওয়া হয়েছে।"