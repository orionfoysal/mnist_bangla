"তীব্র শীতে ঢাকার খোলা আকাশের নিচে কাতরাচ্ছে এই মানুষগুলো। বোধ-বুদ্ধি লোপ পাওয়ায় শীতে তারা কাঁপলেও কারও কাছে মনের কথা খুলে বলতে পারছেন না। প্রচণ্ড শীতের রাতে নগরীর প্রধান সড়কগুলোর আইল্যান্ড,ওভারব্রিজের ছাউনি ও অলি-গলিতে তারা ঝিম মেরে বসে বা শুয়ে আছেন। পথচলতি হৃদয়বান কোনো মানুষ দয়া করে দু-একজনকে গরম কাপড় দিয়েছেন। আবার কেউ শীতবস্ত্র ছাড়াই হাতের কাছে পাওয়া বস্তা বা কাগজ গায়ে জড়িয়ে গুটিসুটি মেরে পড়ে আছেন।"