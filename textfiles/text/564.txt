"সাড়াজাগানো ওয়েবসাইট উইকিলিকসের প্রতিষ্ঠাতা জুলিয়ান অ্যাসাঞ্জকে নাগরিকত্ব দিয়েছে ইকুয়েডর। গ্রেফতার এড়াতে পাঁচ বছর ধরে লন্ডনে ইকুয়েডর দূতাবাসে অবস্থান করছেন অ্যাসাঞ্জ। যুক্তরাষ্ট্রের লাখ লাখ গোপন সামরিক ও কূটনৈতিক নথি ফাঁসের সঙ্গে জড়িত অ্যাসাঞ্জকে দূতাবাস থেকে সরিয়ে নেওয়ার চিন্তা থেকেই দক্ষিণ আমেরিকান দেশটি এ পদক্ষেপ নিয়েছে বলে ধারণা পর্যবেক্ষকদের।তিন দিন আগে অ্যাসাঞ্জের ‘অনেকটা বন্দী দশা’ থেকে মুক্তির বিষয়ে সমাধান চেয়েছে ইকুয়েডর। এ জন্য যুক্তরাজ্য ও আন্তর্জাতিক মধ্যস্থতা চায় ইকুয়েডর।"