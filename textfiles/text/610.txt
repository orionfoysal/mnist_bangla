"নির্বাচনকালীন সরকারের রূপরেখা নির্ণয়ে গণভোটের দাবি জানিয়েছেন গণদলের চেয়ারম্যান এ টি এম গোলাম মাওলা চৌধুরী। তিনি বলেন, ক্ষমতায় যাওয়ার আর ক্ষমতায় থাকার চরদখলের অসুস্থ প্রতিযোগিতা বন্ধ করে গণমানুষের রায় নিন। দ্রুত সংবিধানে গণভোটের ব্যবস্থা নিশ্চিত করুন। গতকাল রাজধানীর ফটো জার্নালিস্ট অ্যাসোসিয়েশনে সংগঠনের ঢাকা মহানগর দক্ষিণের সম্মেলনে প্রধান অতিথির বক্তব্যে তিনি এ কথা বলেন। সম্মেলনে আবদুর রহিম ঢাকা দক্ষিণের সভাপতি ও বাবুল আহমেদ সাধারণ সম্পাদক নির্বাচিত হন।"