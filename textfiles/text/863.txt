"দীর্ঘ ২২ বছর পর রাউজান উপজেলা যুবলীগের সম্মেলনকে ঘিরে যুব কংগ্রেসদের মধ্যে দেখা দিয়েছে ফুরফুরে মেজাজ ও উৎসাহ-উদ্দীপনা। এ সম্মেলনকে ঘিরে নিজ উপজেলা রাউজানে আসছেন যুবলীগ চেয়ারম্যান ওমর ফারুক চৌধুরী। শনিবার সকাল ১০টায় রাউজান কলেজ মাঠে অনুষ্ঠিত এ সম্মেলনকে সুন্দর ও সুষ্ঠুভাবে সফল করতে ইতিমধ্যে নেতা-কর্মীরা কাজ করেছেন। সাজানো হয়েছে জাতীয় মানের আদলে। এতে প্রধান অতিথি থাকবেন যুবলীগ চেয়ারম্যান ওমর ফারুক চৌধুরী ও প্রধান বক্তা থাকবেন রাউজানের টানা তিনবারের এমপি ও চট্টগ্রাম উত্তর জেলা আওয়ামী লীগের সিনিয়র সহ-সভাপতি এবিএম ফজলে করিম চৌধুরী।"