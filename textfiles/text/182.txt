"আমরণ অনশনের হুমকি দিয়েছেন আইনজীবীদের সহকারীরা। ‘আইনজীবী সহকারী কাউন্সিল আইন’ পাসের দাবি ৬ ফেব্রুয়ারির মধ্যে মানা না হলে পরদিন থেকে লাগাতার অনশন কর্মসূচির আল্টিমেটাম দিয়েছেন। গতকাল জাতীয় প্রেস ক্লাবে সুপ্রিমকোর্ট আইনজীবী সহকারী সমিতি ও ঢাকা আইনজীবী সহকারী সমিতির ব্যানারে আয়োজিত সংবাদ সম্মেলনে এ দাবি তুলে ধরা হয়। এ সময় উপস্থিত ছিলেন সুপ্রিমকোর্ট আইনজীবী সহকারী সমিতির সাধারণ সম্পাদক জাহিদুল ইসলাম, ঢাকা আইনজীবী সহকারী সমিতির সভাপতি এম এ রাজ্জাক ও সাধারণ সম্পাদক খোরশেদ আলম।সংবাদ সম্মেলনে সুপ্রিমকোর্ট আইনজীবী সহকারী সমিতির সভাপতি মো. আনোয়ার হোসেন লিখিত বক্তব্যে বলেন, এখন পর্যন্ত বিভিন্ন আইন প্রণয়ন ও সংশোধন করা হয়েছে।"