"আওয়ামী লীগের সাধারণ সম্পাদক, সড়ক পরিবহন ও সেতুমন্ত্রী ওবায়দুল কাদের বলেছেন, দুর্নীতির মামলায় বেগম খালেদা জিয়ার বিচার হচ্ছে। রায়েরও তারিখ হয়েছে। কিন্তু বিএনপি মহাসচিব মির্জা ফখরুল বলেছেন, খালেদা জিয়াকে সাজা দেওয়া হবে। তিনি এর বিরুদ্ধে নানা হুমকি দিয়েছেন। প্রশ্ন হলো, সাজা হবে—      তিনি এটা জানলেন বা বুঝলেন কীভাবে? গতকাল দুপুরে সাভারের হেমায়েতপুর-মানিকগঞ্জ সিংগাইর আঞ্চলিক সড়কের উন্নয়ন কাজ উদ্বোধন শেষে সাংবাদিকদের সঙ্গে কথা বলার সময় মন্ত্রী এ মন্তব্য করেন।"