"রাজধানীর যানজট নিরসনে সাতরাস্তা থেকে উত্তরা পর্যন্ত ১১টি ইউলুপ নির্মাণের উদ্যোগ নিয়েছিলেন প্রয়াত মেয়র আনিসুল হক। তার গৃহীত প্রকল্প এখন মুখ থুবড়ে পড়ার উপক্রম। ইউলুপ নির্মাণের জন্য যে জমি দরকার তা না পাওয়ায় দেখা দিয়েছে অচলাবস্থা। প্রয়াত মেয়রের অগ্রাধিকার তালিকায় থাকা ৪২টি প্রকল্প নির্ধারিত সময়ে সম্পন্ন হবে কিনা, তা নিয়েও দেখা দিয়েছে অনিশ্চয়তা। ঢাকার যানজট কমাতে হাতে নেওয়া ১১টি ইউলুপ নির্মাণ প্রকল্পের র‍্যাব-১ অফিস ও রাজলক্ষ্মী বাদে বাকিগুলোর কাজ বন্ধ রয়েছে।"