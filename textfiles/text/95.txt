"রূপগঞ্জে রংধনু গ্রুপ ও কায়েতপাড়া ইউপি চেয়ারম্যান রফিকসহ আওয়ামী লীগ নেতা-কর্মীদের নামে মিথ্যা মামলা প্রত্যাহারের দাবিতে মানববন্ধন ও বিক্ষোভ কর্মসূচি পালিত হয়েছে। গতকাল বিকালে উপজেলার কাঞ্চন-কুড়িল বিশ্ব রোডে (৩০০ ফিট) এ কর্মসূচি পালিত হয়। ৮ ফেব্রুয়ারি খালেদা জিয়ার রায় কেন্দ্র করে কাঞ্চন-কুড়িল সড়কে পুলিশ ও আওয়ামী লীগের সংঘর্ষে স্বেচ্ছাসেবক লীগ কর্মী সুমন মিয়া পুলিশের গুলিতে মারা যান। এ ঘটনায় ষড়যন্ত্রমূলকভাবে রংধনু গ্রুপ ও কায়েতপাড়া ইউপি চেয়ারম্যান আওয়ামী লীগ নেতা রফিকুল ইসলাম, যুবলীগের আবদুল আউয়াল, সালাউদ্দিন মেম্বার, বায়জিদ সাউদ, ছাত্রলীগ নেতা মাসুম চৌধুরী অপুসহ আওয়ামী লীগ নেতা-কর্মীদের বিরুদ্ধে মিথ্যা মামলা দায়ের হয়। এ মামলা প্রত্যাহারের দাবিতে উপজেলা আওয়ামী লীগের নেতা-কর্মীরা মানববন্ধন ও বিক্ষোভ কর্মসূচি পালন করেন।"