"বাংলাদেশের চিকিৎসা ক্ষেত্রে কী নৈরাজ্য বিরাজ করছে, তা তুলে ধরা হয়েছে ট্রান্সপারেন্সি ইন্টারন্যাশনাল বাংলাদেশ (টিআইবি)-এর সদ্য প্রকাশিত গবেষণা প্রতিবেদনে। এ উপলক্ষে আয়োজিত সংবাদ সম্মেলনে টিআইবির নির্বাহী পরিচালক বলেছেন, দেশের সরকারি হাসপাতালে সেবা বঞ্চিত হচ্ছে মানুষ আর বেসরকারিতে প্রতারিত। চিকিৎসা একটি মানবিক পেশা। দুনিয়ার সর্বত্রই এ অভিধাকে মূল্য দেন চিকিত্সা পেশার সঙ্গে সংশ্লিষ্টরা। বাংলাদেশের সংবিধানে চিকিৎসাকে মৌলিক অধিকারের পর্যায়ে স্বীকৃতি দেওয়া হলেও চিকিৎসা সংশ্লিষ্টদের একাংশ এ মানবিক পেশাকে কীভাবে দেখেন তা বরাবরই একটি প্রশ্নের বিষয়।"