"আফগানিস্তানের রাজধানী কাবুলের বিলাসবহুল ‘ইন্টারকন্টিনেন্টাল হোটেলে’ গতকাল চার বন্দুকধারী হামলা চালিয়েছে। বন্দুকধারীরা হোটেলটিতে ঢুকেই সেখানে অবস্থানরত ব্যক্তিদের লক্ষ্য করে এলোপাতাড়ি গুলি ছুড়তে থাকে। তবে গতকাল রাত ১টায় সর্বশেষ খবর পর্যন্ত হতাহতের কোনো খবর পাওয়া যায়নি। এক আফগান গোয়েন্দা কর্মকর্তার বরাতে বার্তা সংস্থা এএফপি এ খবর দিয়েছে। উল্লেখ্য, হোটেলটি এর আগে ২০১১ সালের জুনে আত্মঘাতী হামলার শিকার হয়েছিল।"