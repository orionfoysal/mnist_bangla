"দক্ষিণ এশিয়ার ছোট্ট দেশ মালদ্বীপে রাজনৈতিক অস্থিরতা চরম আকার ধারণ করেছে। গত পরশু দেশটিতে ১৫ দিনের জরুরি অবস্থা জারির পর গতকাল দেশটির প্রধান বিচারপতি আবদুল্লাহ সাইদসহ আরেক বিচারককে আটক করা হয়েছে। এ ছাড়া আরও আটক করা হয়েছে মালদ্বীপে প্রায় তিন দশক শাসন করা সাবেক প্রেসিডেন্ট মামুন আবদুল গাইয়ুুমকে। উল্লেখ্য, মামুন আবদুল গাইয়ুুম বর্তমান প্রেসিডেন্ট ইয়ামিনের সৎ ভাই। সোমবার মধ্যরাতে মালের বাসা থেকে গাইয়ুমকে তুলে নিয়ে যাওয়া হয় বলে টুইটে জানিয়েছেন তাঁর মেয়ে ইয়ুমনা গাইয়ুম।"