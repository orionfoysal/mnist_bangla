"জনকল্যাণে নীরবে কাজ করছে ‘এসআর সমাজকল্যাণ সংস্থা’। এক বছরেই বরিশাল মহানগরী, সদর উপজেলা ও বাবুগঞ্জের একাংশে অসহায়-দরিদ্রের ভরসার স্থল হয়ে উঠেছে সম্পূর্ণ অলাভজনক ও অরাজনৈতিক প্রতিষ্ঠানটি। সংস্থাটি চার হাজার অসহায় নারীকে হাঁস, মুরগি ও কবুতর পালনের মাধ্যমে স্বাবলম্বী করতে নগদ অর্থ প্রদান করেছে। এ কর্মসূচি অব্যাহত রয়েছে। ৪০ জন দরিদ্র কর্মক্ষম ব্যক্তিকে দিয়েছে সুদমুক্ত ঋণ।"