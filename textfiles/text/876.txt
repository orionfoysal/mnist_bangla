"দামুড়হুদায় ৩২ লাখ টাকা মূল্যের ৬৪ ভরি সোনা জব্দ করেছে পুলিশ। দামুড়হুদা বাসস্ট্যান্ডে দাঁড়িয়ে থাকা একটি বাসের যাত্রী কামাল হোসেনের কাছ থেকে গতকাল এ সোনা জব্দ করা হয়। বাসটি দর্শনা থেকে চুয়াডাঙ্গা যাচ্ছিল। দামুড়হুদা মডেল থানার ওসি জানান, গোপন খবরের ভিত্তিতে পুলিশ দামুড়হুদা বাসস্ট্যান্ডে অবস্থান নেয়। এ সময় দর্শনা থেকে চুয়াডাঙ্গা অভিমুখে আসা একটি বাস থামিয়ে তল্লাশি চালায় তারা।"