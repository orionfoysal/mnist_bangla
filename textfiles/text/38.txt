"ঝালকাঠির রাজাপুরে পঙ্গু দুই ইমারত শ্রমিককে আর্থিক অনুদান দিয়েছে বসুন্ধরা গ্রুপের কিংব্র্যান্ড সিমেন্ট কোম্পানি। সোমবার রাজাপুর ইমারত শ্রমিক ইউনিয়নের আয়োজনে সংগঠনের কার্যালয়ে এই অনুদান দেওয়া হয়। অনুষ্ঠানে পঙ্গু ইমারত শ্রমিক মামুন হাওলাদার ও আল আমীনকে ১৫ হাজার টাকা করে অনুদান দেওয়া হয়। ইসমাইলের সভাপতিত্বে অনুষ্ঠানে প্রধান অতিথি ছিলেন ইমারত শ্রমিক ইউনিয়নের প্রধান উপদেষ্টা আলহাজ মিলন মাহমুদ বাচ্চু। উপস্থিত ছিলেন কিংব্র্যান্ড সিমেন্টের বিভাগীয় বিক্রয় ব্যবস্থাপক কবির আহম্মেদ, সিনিয়র কর্মকর্তা কাওসার হোসেন, পিরোজপুরের বিক্রয় প্রতিনিধি মাসুদুর রহমান, ঝালকাঠির রিয়াজুল ইসলাম, রাজাপুরের মিথুন হালদার, রুবেল তালুকদার, লিটন, শ্রমিক নেতা ইউনুস রাড়ী, আজিজুল খলিফা, সাংবাদিক এসএম রেজাউল করিম, মঈনুল হক লিপু মাতুব্বর, অহিদ সাইফুল, গোপাল কর্মকার, খলিলুর রহমান, মেহেদী হাসান জসিম প্রমুখ।"