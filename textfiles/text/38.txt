"আওয়ামী লীগের সাধারণ সম্পাদক সড়ক পরিবহন ও সেতুমন্ত্রী ওবায়দুল কাদের বলেছেন, বিএনপি চেয়ারপারসন বেগম খালেদা জিয়ার বিরুদ্ধে দুর্নীতি মামলার যে রায় আদালত দিয়েছে, তা দেশের দুর্নীতিপ্রবণ রাজনীতিকদের জন্য সতর্কবার্তা। গতকাল সকালে সোনারগাঁয়ে মেঘনা দ্বিতীয় সেতুর সুপারস্ট্রাকচার কাজের উদ্বোধন শেষে সাংবাদিকদের তিনি এসব কথা বলেন। মন্ত্রী বলেন, ‘৮ ফেব্রুয়ারির রায় যে যেভাবেই দেখুন না কেন আমরা মনে করি দুর্নীতির বিরুদ্ধে আদালত যে রায়টি দিয়েছে তা দেশের দুর্নীতিপ্রবণ রাজনীতিকদের জন্য সর্তকবার্তা। আমি এভাবেই বিষয়টি দেখছি।’ সাংবাদিকদের এক প্রশ্নের জবাবে মন্ত্রী বলেন, ‘আমি মির্জা ফখরুল সাহেবের জায়গায় থাকলে একই কথা বলতাম।"