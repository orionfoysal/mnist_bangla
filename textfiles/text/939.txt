"নিজের তত্ত্বাবধানে থাকা নারী খেলোয়াড়দের যৌন নিপীড়নের দায়ে যুক্তরাষ্ট্রের জিমন্যাস্টিক দলের সাবেক চিকিৎসক ল্যারি নেসারেরকে ১৭৫ বছরের কারাদণ্ড দেওয়া হয়েছে। বুধবার মিশিগানের ইংহ্যাম কাউন্টি সার্কিট আদালত চিকিৎসক ল্যারি নেসারের বিরুদ্ধে এ রায় দেয়। নেসার ১৫৬ জন নারী ক্রীড়াবিদকে যৌন নিপীড়ন করেছেন।জিমন্যাস্ট আরিয়ানা গুয়েরিরো আদালতে ল্যারিকে উদ্দেশ করে বলেন, ‘বিপদে পড়ে এখন আমার দিকে ফ্যালফ্যাল করে তাকিয়ে আছেন। অথচ আমাকে যখন অর্ধনগ্ন করে রেখেছিলেন...১৩ বছরের এক কিশোরীর সঙ্গে এমন কেউ করে?’ ল্যারি ভয়ঙ্কর ধরনের যৌন নিপীড়ক বলে মন্তব্য করেছেন জিমন্যাস্ট রাচেল ডেনহলান্ডার।"