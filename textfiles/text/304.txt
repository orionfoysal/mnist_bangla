"যানজট নিয়ে সংসদে ক্ষোভের প্রেক্ষাপটে সড়ক পরিবহন ও সেতুমন্ত্রী ওবায়দুল কাদের বলেছেন, ঢাকার যানজট কমাতেই এলিভেটেড এক্সপ্রেসওয়ের বাস্তবায়ন চলছে। এ পর্যন্ত ৮১৩টি পাইল, ৭৬টি পাইল ক্যাপ, কলাম ২৭টি সম্পূর্ণ ও ৩৯টি আংশিক এবং একটি ক্রস বিম নির্মাণ সম্পন্ন হয়েছে। এর নির্মাণকাজ ২০২০ সালের মধ্যে শেষ হবে। গতকাল জাতীয় সংসদের শীতকালীন অধিবেশনে সরকারি ও বিরোধী দলের এমপিদের প্রশ্নের জবাবে তিনি এ কথা বলেন। এর আগে নির্মাণাধীন এলিভেটেড এক্সপ্রেসওয়ের ধীরগতি ও যানজট পরিস্থিতি নিয়ে অসন্তোষ প্রকাশ করেন এমপিরা।"