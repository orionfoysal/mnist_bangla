"জিয়া অরফানেজ ট্রাস্ট দুর্নীতি মামলার রায় ঘোষণার আগেই হঠাৎ মারমুখী বিএনপিকে প্রতিহত করতে কঠোর অবস্থানে যাচ্ছে সরকার। সহিংসতা বন্ধসহ সবকিছু স্বাভাবিক রাখতে সরকার জিরো টলারেন্সে থাকবে। তালিকা অনুযায়ী আইন প্রয়োগকারী সংস্থাগুলো দেশজুড়ে অভিযান পরিচালনা করবে। পুরনো মামলা সচলসহ সহিংসতা করলেই আন্দোলনকারী ও হুকুমদাতাদের গ্রেফতার করা হবে। পাশাপাশি রাজপথে সক্রিয় থেকে বিএনপি-জামায়াতের আন্দোলন রাজনৈতিকভাবে মোকাবিলারও সিদ্ধান্ত আছে আওয়ামী লীগের।"