"‘বঙ্গবন্ধুর বাংলায় বৈষম্যের ঠাঁই নাই’ স্লোগানে দ্বিতীয় দিনের মতো আন্দোলন করেছে রাজশাহী বিশ্ববিদ্যালয়ের (রাবি) শিক্ষার্থীরা। গতকাল বিশ্ববিদ্যালয়ের কেন্দ্রীয় গ্রন্থাগারের সামনে সাধারণ শিক্ষার্থীদের ব্যানারে এ মানববন্ধন অনুষ্ঠিত হয়। এ সময় কোটা পদ্ধতি সংস্কার করে ৫৬ শতাংশ থেকে ১০ শতাংশে নামিয়ে আনার দাবি জানানো হয়। দাবিগুলো হলো— কোটায় যোগ্য প্রার্থী না পাওয়া গেলে শূন্য পদগুলো মেধায় নিয়োগ দেওয়া, নিয়োগ পরীক্ষায় কোটাসুবিধা একাধিক বার নয়, কোটায় কোনো বিশেষ নিয়োগ পরীক্ষা নয় এবং চাকরির ক্ষেত্রে সবার জন্য অভিন্ন বয়সসীমা নির্ধারণ করতে হবে।"
।"