"চলে গেলেন সাবেক তত্ত্বাবধায়ক সরকারের উপদেষ্টা ধীরাজ কুমার নাথ। গতকাল রাজধানীর ল্যাবএইড হাসপাতালে লাইফ সাপোর্টে থাকা অবস্থায় বিকাল ৫টা ৫০ মিনিটে তার মৃত্যু হয়। তার বয়স হয়েছিল ৭৩ বছর।তার ভাগ্নি জামাই নৃপেন্দ্র চন্দ্র দেবনাথ বলেন, গত বৃহস্পতিবার গুরুতর শ্বাসকষ্ট হতে থাকলে তাকে ল্যাবএইডের আইসিইউতে ভর্তি করা হয়। গতকাল বিকালের দিকে অবস্থা খারাপের দিকে যাওয়ায় তাকে লাইফ সাপোর্টে পাঠানো হয়।"