"সর্বশক্তি দিয়ে একুশের রাতের নিরাপত্তা নিশ্চিত করা হবে বলে জানিয়েছেন র‌্যাব মহাপরিচালক (ডিজি) বেনজীর আহমেদ। তিনি বলেন, মহান একুশে ফেব্রুয়ারি রাতে কেন্দ্রীয় শহীদ মিনারে পাঁচ স্তরে নিরাপত্তা থাকবে। নিরাপত্তা নিশ্চিত করতে ঢাকা ও সাভারের বেশকিছু সন্দেহজনক স্থানে অভিযান চালানো হয়েছে। গতকাল দুপুরে কেন্দ্রীয় শহীদ মিনারের নিরাপত্তাব্যবস্থা পর্যবেক্ষণ শেষে সাংবাদিকদের তিনি এ কথা বলেন। র‌্যাব  ডিজি বলেন, শহীদ মিনার ও এর আশপাশে  যেন কোনো ধরনের জঙ্গিবাদী কার্যক্রম না হয়, সেদিকে  বিশেষভাবে লক্ষ্য রাখা হবে।"