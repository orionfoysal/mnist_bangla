"নীলফামারীতে ৯ মার্চ থেকে ৩৭তম জাতীয় রবীন্দ্রসংগীত সম্মেলন অনুষ্ঠিত  হবে। বৃহস্পতিবার দুপুরে রবীন্দ্রসংগীত সম্মিলন পরিষদ নীলফামারী জেলা শাখা কার্যালয়ে স্থানীয় গণমাধ্যম কর্মীদের সঙ্গে মতবিনিময় সভায় বিষয়টি নিশ্চিত করেন পরিষদের কেন্দ্রীয় কমিটির সাধারণ সম্পাদক বুলবুল ইসলাম। উদ্বোধন করবেন ড. মোহাম্মদ জাফর ইকবাল। ১১ মার্চ রাতে সমাপনী অনুষ্ঠানে প্রধান অতিথি থাকবেন সংস্কৃতিমন্ত্রী আসাদুজ্জামান নূর এমপি। সারা দেশের ৮৪টি শাখার আট শতাধিক প্রতিনিধি সম্মেলনে যোগ দেবেন।"