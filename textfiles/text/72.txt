"সদ্য সমাপ্ত ভারতের সংসদের উভয় কক্ষ অধিবেশনে ভারত কী পেল, তার পর্যালোচনা ইতিমধ্যেই শুরু হয়ে গেছে। ইতিহাসের ছাত্র, অধ্যাপক এবং গবেষকরা সংসদে প্রধানমন্ত্রীর বক্তৃতা শুনে তাকে সতর্ক করে দিয়ে একটি চিঠি দিয়েছেন। ভবিষ্যৎ প্রজন্মের কথা মনে করিয়ে দিয়ে তারা তাকে সচেতন করে বলেছেন, আপনি দেশের প্রধানমন্ত্রী হতে পারেন, কিন্তু দেশের ইতিহাস সম্পর্কে আপনার বিন্দুমাত্র জ্ঞান নেই। ইতিহাস সম্পর্কে আপনার এত স্বল্প জ্ঞান জাহির করতে গিয়ে ভুলভাল বলছেন। ইতিহাসবিদরা বলেছেন, ‘আপনি বলেছেন জওহরলাল নেহরু স্বাধীনতা সংগ্রাম করেননি; এবং তিনি সর্দার বল্লভভাই প্যাটেলকে দেশের প্রথম প্রধানমন্ত্রী হতে দেননি।"