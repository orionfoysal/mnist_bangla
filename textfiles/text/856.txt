"দুনিয়ায় মানুষ বস্তুজ্ঞান লাভ করে, কর্মক্ষেত্রে কৃতকার্য হওয়ার জন্য শিক্ষকের শরণাপন্ন হয়। শুধু বই-পুস্তক পড়ে কোনো দিন অ্যাটম বোমা তৈরি করা যায় না, প্লেন বানানো যায় না; শিক্ষকের শরণাপন্ন হতে হয়, শিক্ষকের তত্ত্বাবধানে প্রাকটিস করতে হয়। এ কারণেই ওস্তাদ বা শিক্ষকের প্রয়োজন হয়। যদি বস্তুর বেলায় এই নিয়ম হয় অথচ আমরা সবাই বস্তু দেখি, বুঝি তাহলে কোরআন ও কোরআনের বিষয়বস্তু বোঝার জন্য শিক্ষকের কতটুকু প্রয়োজন হতে পারে তা কি বলার প্রয়োজন আছে? কেননা, এর ভিতর কেবল বস্তু বা দুনিয়ার বিষয়াদি নয়, বরং আখিরাতের এবং অদৃশ্য জগতের বিষয়াদি রয়েছে। তাই এর জন্য অবশ্যই শিক্ষকের প্রয়োজন।"