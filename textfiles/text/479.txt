"জাতীয় প্রেস ক্লাবের সামনে শিক্ষাপ্রতিষ্ঠান জাতীয়করণের দাবিতে অনশন অব্যাহত রেখেছেন বাদ পড়া বেসরকারি প্রাথমিক বিদ্যালয়ের শিক্ষকরা। শিক্ষক-কর্মচারীদের অনশনে অসুস্থ শিক্ষকের সংখ্যা বাড়ছে। গতকাল অনশনে ৩০ জন শিক্ষক অসুস্থ হয়ে পড়েছেন বলে জানা গেছে। গতকাল তারা অনশনের একাদশ দিন অতিবাহিত করেছেন। অনশনের পাশাপাশি সরকারের সঙ্গে আলোচনা চললেও কোনো সমাধানে পৌঁছতে পারেননি শিক্ষকরা।"