"নতুন বছরে দেশের ১৬ কোটি মানুষের জন্য একটি সুখবর অপেক্ষা করছে। আওয়ামী লীগ সরকার যে রূপকল্প ঘোষণা করেছে তাতে বাংলাদেশের ২০২১ সালে মধ্যম আয়ে (মিডল ইনকাম কান্ট্রি) পৌঁছানোর লক্ষ্য রয়েছে। তবে তার আগেই অর্থাৎ নতুন বছরই (২০১৮ সাল) উন্নয়নশীল দেশে উত্তরণের সুপারিশ আসতে পারে জাতিসংঘের পক্ষ থেকে। এটি হলে স্বল্পোন্নত দেশের তালিকা (এলডিসি) থেকে  বেরিয়ে যাবে বাংলাদেশ। তখন দক্ষিণ এশিয়ার ভারত, পাকিস্তান, শ্রীলঙ্কার কাতারে শামিল হবে ১৯৭১ সালে জন্ম নেওয়া এ দেশটি।"