"কোনোভাবেই কমছে না পিয়াজের দাম। একই সঙ্গে সবজির বাজারেও রয়েছে অস্বস্তি। ক্রেতারা শীতে সবজির দাম কম প্রত্যাশা করলেও বাস্তবে দাম বেশি। রাজধানীর কাঁচাবাজারগুলোতে গত সপ্তাহের তুলনায় অধিকাংশ সবজির দাম বেড়েছে ৭ থেকে ১৫ টাকা পর্যন্ত।গতকাল রাজধানীর হাজারীবাগ, নিউমার্কেট, ধানমন্ডি, যাত্রাবাড়ীর কাঁচাবাজার এবং সবজি আড়ত ঘুরে ক্রেতা-বিক্রেতাদের সঙ্গে কথা বলে এ তথ্য জানা গেছে, পিয়াজের দাম আগের মতোই রয়েছে।"