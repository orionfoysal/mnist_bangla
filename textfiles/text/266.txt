"কুমিল্লা উত্তর জেলা বিএনপি ও চান্দিনা উপজেলা বিএনপির সভাপতি আলহাজ মো. খোরশেদ আলমের দাফন সম্পন্ন হয়েছে। গতকাল বাদ আসর চান্দিনা পাইলট মডেল উচ্চ বিদ্যালয় মাঠে জানাজা শেষে পূর্ব বাজার আবদুল মজিদ ম্যানশন সংলগ্ন পারিবারিক কবরস্থানে তার দাফন সম্পন্ন হয়। জানাজায় নেতা-কর্মীরা কান্নায় ভেঙে পড়েন। সোমবার রাত সাড়ে ৮টায় ঢাকার স্কয়ার হাসপাতালে তিনি মৃত্যুবরণ করেন। জানাজায় উপস্থিত ছিলেন— সাবেক ডেপুটি স্পিকার অধ্যাপক মো. আলী আশরাফ এম.পি, বিএনপির স্থায়ী কমিটির সদস্য ড. খন্দকার মোশারফ হোসেন, সাবেক এমপি ইঞ্জিনিয়ার মঞ্জুরুল আহসান মুন্সীসহ বহু মানুষ।"