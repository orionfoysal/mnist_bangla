"ট্যাংকলরি শ্রমিকদের কর্মবিরতির মুখে খুলনার তিনটি ডিপো থেকে জ্বালানি তেল উত্তোলন বন্ধ রয়েছে। ফলে খুলনা বিভাগসহ ১৬ জেলায় গতকাল তেল সরবরাহ হয়নি। তিন দফা দাবিতে খুলনা বিভাগীয় ট্যাংকলরি শ্রমিক ইউনিয়নের ডাকে গতকাল সকাল থেকে এ কর্মবিরতি শুরু হয়েছে। শ্রমিকদের দাবি হলো— খুলনায় সড়কপথে পুলিশের হয়রানি বন্ধ, ট্যাংকলরিতে বাম্পার ব্যবহারের সুস্পষ্ট নীতিমালা ও আঞ্চলিক সড়ক-মহাসড়ক সংস্কার করতে হবে। এ সব দাবিতে গতকাল দুপুরে বিভাগীয় ট্যাংকলরি শ্রমিক ইউনিয়ন কার্যালয়ের সামনে শ্রমিক জনসভা অনুষ্ঠিত হয়।"