"নৈরাজ্যকর পরিস্থিতি সৃষ্টির যে কোনো অপচেষ্টা পুলিশ কঠোরভাবে পেশাদারিত্বের সঙ্গে মোকাবিলা করবে। কোনো অবস্থাতেই এ ধরনের অপচেষ্টা সহ্য করা হবে না বলে হুঁশিয়ারি উচ্চারণ করেছেন ইন্সপেক্টর জেনারেল অব পুলিশ (আইজিপি) ড. মোহাম্মদ জাবেদ পাটোয়ারী। গতকাল বিকালে পুলিশ সদর দফতরে আয়োজিত সংবাদ সম্মেলনে তিনি এ কথা বলেন। আইজিপি বলেন, ‘বৃহস্পতিবার (আজ) দেশের আইনশৃঙ্খলা পরিস্থিতি স্বাভাবিক ও নিয়ন্ত্রণাধীন থাকবে বলে মনে করি। সবাই আইনের প্রতি শ্রদ্ধাশীল থাকবেন বলে আশা করছি।"