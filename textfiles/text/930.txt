"ইরানে সরকারবিরোধী বিক্ষোভে কথিত উসকানিদাতা হিসেবে ইউরোপের এক নাগরিককে গ্রেফতার করেছে দেশটির কর্তৃপক্ষ। পশ্চিমাঞ্চলীয় শহর বোরুজার্ড থেকে ওই ব্যক্তিকে গ্রেফতার করা হয়েছে বলে স্থানীয় তাসনিম নিউজ এজেন্সি এক কর্মকর্তার বরাতে একথা জানিয়েছে।স্থানীয় বিচার বিভাগের প্রধান হামিদ রেজা আবুল হাসানি দৃঢ়ভাবেই জানান, গ্রেফতার ওই ব্যক্তি ইউরোপীয়ান গোয়েন্দা সংস্থাগুলোর প্রশিক্ষণপ্রাপ্ত এবং সে বিক্ষোভকারীদের নেতৃত্ব দিচ্ছিল। তবে ওই ব্যক্তির পরিচয় প্রকাশ করেনি ইরান সরকার। রাশিয়া টুডে।"