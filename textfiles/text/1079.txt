এবারের বিসিএলটা স্মরণীয় হয়ে থাকবে তুষার ইমরান ও আব্দুর রাজ্জাক রাজের কাছে। প্রথম শ্রেণির ক্রিকেটে বাংলাদেশের প্রথম ক্রিকেটার হিসেবে ১০ হাজার রানের মাইলফলক গড়েছেন তুষার এবং রাজ্জাক রাজ প্রথম বোলার হিসেবে গড়েছেন ৫০০ উইকেট নেওয়ার মাইলফলক। আগের রাউন্ডে ক্যারিয়ার সেরা ইনিংস খেলেছিলেন মুমিনুল হক সৌরভ। গতকাল বিসিএলের তৃতীয় রাউন্ডে ক্যারিয়ারের প্রথম ডাবল সেঞ্চুরি করেছেন জাকির হাসান। অনূর্ধ্ব-১৯ দলের এই উইকেটরক্ষক ব্যাটসম্যান গতকাল ক্যারিয়ারের ২৬তম ম্যাচে খেলেন ২১১ রানের ইনিংস।"