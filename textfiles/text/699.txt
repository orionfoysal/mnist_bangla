"জাতির জনক বঙ্গবন্ধু শেখ মুজিবুর রহমানের ভ্রাতুষ্পুত্র শেখ হেলাল উদ্দীন এমপি বলেছেন, বর্তমান সরকার বছরের প্রথম দিনই শিক্ষার্থীদের হাতে বই পৌঁছে দেওয়াসহ শিক্ষা ক্ষেত্রেও ব্যাপক উন্নয়ন করেছে। আওয়ামী লীগ সরকার দক্ষিণাঞ্চলের ব্যাপক উন্নয়ন করেছে। আর বিএনপি জোট ক্ষমতায় গিয়ে মোংলা বন্দর ও খুলনা শিল্পাঞ্চলকে হত্যা করেছিল। বর্তমান সরকার এসব শিল্পাঞ্চলে নতুন করে প্রাণ স্পন্দনের সৃষ্টি করেছেন। মঙ্গলবার ফকিরহাট উপজেলা পরিষদ মিলনায়তনে শেখ হেলাল উদ্দিন ফাউন্ডেশনের উদ্যোগে কৃতী শিক্ষার্থী বৃত্তি প্রদান অনুষ্ঠানে প্রধান অতিথির বক্তৃতায় তিনি এসব কথা বলেন।"