"স্থানীয় সরকার পল্লী উন্নয়ন ও সমবায়মন্ত্রী ইঞ্জিনিয়ার খন্দকার মোশাররফ হোসেন বলেছেন, আগামী নির্বাচনে মানুষ ভুল সিদ্ধান্ত নিলে দেশে উন্নয়নের ধারা বন্ধ হয়ে যাবে। এ ধারা অব্যাহত রাখতে বর্তমান সরকারকে আবারও ক্ষমতায় আনতে হবে।মন্ত্রী গতকাল সকালে ফরিদপুরের কবি জসীম উদ্দীন হলে শীতবস্ত্র বিতরণ অনুষ্ঠানে প্রধান অতিথির বক্তব্য রাখেন। ফরিদপুরে শহর আওয়ামী লীগের সভাপতি নাজমুল ইসলাম খন্দকার লেভী এতে সভাপতিত্ব করেন।"
।"