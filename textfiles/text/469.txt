"চার মাস আগে ঢাকা থেকে ‘নিখোঁজ’ বিএনপি নেতা ব্যবসায়ী সৈয়দ সাদাত আহমেদকে গ্রেফতারের কথা জানানোর পর তাকে জিজ্ঞাসাবাদের জন্য তিন দিনের  হেফাজতে নিয়েছে পুলিশ। পুলিশের দশ দিনের রিমান্ড আবেদনের শুনানি করে গতকাল ঢাকার মহানগর হাকিম প্রণব কুমার হুই তিন দিনের রিমান্ড মঞ্জুর করেন। ব্যবসায়িক গ্রুপ এ বি এনের ব্যবস্থাপনা পরিচালক সাদাত আহমেদ চট্টগ্রাম দক্ষিণ বিএনপির সহ-সভাপতি। তাকে ২২ আগস্ট কয়েকজন তুলে নিয়ে যায় বলে তার স্বজনরা জানিয়েছিলেন। তার চার মাস পর শনিবার রাতে ঢাকার রামপুরা এলাকা থেকে তাকে গ্রেফতারের কথা জানায়  গোয়েন্দা পুলিশ।"