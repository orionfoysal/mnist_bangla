"নিষিদ্ধ সংগঠনের তালিকা চেয়ে স্বরাষ্ট্র মন্ত্রণালয়কে চিঠি দিয়েছে নির্বাচন কমিশন। একাদশ সংসদ নির্বাচন সামনে রেখে নতুন রাজনৈতিক দলের নিবন্ধন আবেদন যাচাই-বাছাইয়ের জন্য এ তালিকা চাওয়া হয়েছে বলে জানিয়েছেন ইসি কর্মকর্তারা। তারা বলেন, নির্বাচন কমিশন নতুন দলের নিবন্ধন দেওয়ার ক্ষেত্রে অনেক সতর্কতা অবলম্বন করছে; যাতে কোনো উগ্রবাদী সংগঠন ইসির নিবন্ধনের আওতায় না আসে।এদিকে মঙ্গলবার স্বরাষ্ট্র মন্ত্রণালয়ের জননিরাপত্তা বিভাগের সচিবের  কাছে এই        তালিকা চেয়ে চিঠি দেয় কমিশন। নতুন রাজনৈতিক দলের আবেদন যাচাই-বাছাইয়ের সুবিধার্থে এই তালিকা চাওয়া হয়েছে।"