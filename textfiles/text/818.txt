"দীর্ঘ ১৪ বছর পর আজ ভোটের মাধ্যমে নতুন নেতৃত্ব নির্বাচিত হবে চট্টগ্রাম উত্তর জেলা ছাত্রলীগে। সভাপতি ও সাধারণ সম্পাদক পদ পেতে দৌড়ঝাঁপ করছেন অন্তত ৬০ জন। কেন্দ্রীয় ও স্থানীয় নেতাদের সঙ্গে লবিং-তদবির চালিয়ে যাচ্ছেন তারা। নেতাদের অনুকম্পা ও দৃষ্টি আকর্ষণে সংগঠনের জন্য ত্যাগ ও আন্দোলন সংগ্রামে রাজপথে ছিলেন এমন তথ্য তুলে ধরছেন। সংগঠন সূত্রে জানা যায়, সভাপতি ও সাধারণ সম্পাদক পদের জন্য যাচাই-বাছাই শেষে ৬০ জনের নাম চূড়ান্ত করা হয়েছে।"