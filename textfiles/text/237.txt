"জাতীয় পার্টি ঢাকা মহানগরী দক্ষিণের সভাপতি সৈয়দ আবু হোসেন বাবলা এমপি বলেছেন, লাঙ্গল হলো উন্নয়ন, প্রগতি ও সমৃদ্ধির মার্কা। এটা গণমানুষের ভাগ্যের পরিবর্তনের মার্কা, দিন বদলের মার্কা।গতকাল শ্যামপুর থানার ৫৪ নম্বর ওয়ার্ড জাতীয় পার্টির দ্বিবার্ষিক সম্মেলনে প্রধান অতিথির বক্তব্যে তিনি এ কথা বলেন। আহ্বায়ক মো. জিন্নাহ হোসেনের সভাপতিত্বে এতে বক্তব্য দেন শ্যামপুর থানা আওয়ামী লীগের সভাপতি তোফাজ্জল হোসেন, জাপা নেতা কাওসার আহমেদ, ইব্রাহিম মোল্লা, শেখ মাসুক রহমান, সুজন দে প্রমুখ। সম্মেলন শেষে মো. জিন্নাহ হোসেনকে সভাপতি, আসাদ মিয়াকে সাধারণ সম্পাদক ও মো. দুলালকে সাংগঠনিক সম্পাদক করে ৫১ সদস্যবিশিষ্ট ৫৪ নম্বর ওয়ার্ড জাতীয় পার্টির কমিটি গঠন করা হয়।"