"বিএনপির ঢাকা মহানগরী দক্ষিণের সভাপতি ও যুগ্মমহাসচিব হাবিব-উন-নবী খান সোহেল দলীয় নেতাদের উদ্দেশে বলেছেন, ‘চেয়ারপারসন বেগম খালেদা জিয়ার রায় ঘোষণার দিন দলের কেন্দ্রীয় নেতাদের রাজপথে না দেখলে বাড়িতে গিয়ে চুড়ি পরিয়ে দেব। এবার সবাই মাঠে নামার প্রস্তুতি নিন, দেখা হবে রাজপথে। কত শক্তি আছে তাদের, দেখব আমরা।’ গতকাল রাজধানীর নয়াপল্টনে মওলানা ভাসানী মিলনায়তনে ঢাকা মহানগরী দক্ষিণ বিএনপির এক যৌথসভায় তিনি এ কথা বলেন। সভায় প্রধান অতিথি ছিলেন বিএনপি মহাসচিব মির্জা ফখরুল ইসলাম আলমগীর।"