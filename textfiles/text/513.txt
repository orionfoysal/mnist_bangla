"বর্তমান এমপিদের প্রসঙ্গে গণফোরাম সভাপতি ড. কামাল হোসেনের বক্তব্যের সমালোচনা করে আওয়ামী লীগের প্রেসিডিয়াম সদস্য ড. আবদুর রাজ্জাক বলেছেন, প্রতিদ্বন্দ্বী না পাওয়ায় বর্তমান সংসদ হলে ড. কামাল হোসেন আপনি কী ছিলেন? আপনি বঙ্গবন্ধুর দয়ায় ছেড়ে দেওয়া আসনে উপ-নির্বাচনে বিনাভোটে নির্বাচিত হয়েছিলেন। এরপর মন্ত্রীও হয়েছিলেন। প্রতিদ্বন্দ্বী না পাওয়ায় আমরা যদি অবৈধ হই, তাহলে আপনিও অবৈধ ছিলেন। আপনার মুখে একথা বেমানান। তিনি বলেন, ড. কামালসহ অনেকেই আবার ষড়যন্ত্র শুরু করেছে।"