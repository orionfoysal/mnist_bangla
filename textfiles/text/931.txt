"বীমা কোম্পানির প্রধান নির্বাহী কর্মকর্তা (সিইও) হওয়ার ক্ষেত্রে সর্বনিম্ন বয়স ৪০ বছর করার বিধান কেন অবৈধ ও বেআইনি ঘোষণা করা হবে না, তা জানতে চেয়ে রুল জারি করেছে হাই কোর্ট। গতকাল জনস্বার্থে দায়ের করা এক রিট আবেদনের প্রাথমিক শুনানি নিয়ে বিচারপতি সালমা মাসুদ চৌধুরী ও বিচারপতি এ কে এম জহিরুল হকের সমন্বয়ে গঠিত হাই কোর্ট বেঞ্চ এ রুল জারি করে। রুলে একই সঙ্গে বীমা কোম্পানির সিইও নিয়োগ ও অপসারণ সংক্রান্ত প্রবিধান কেন সংশোধন করা হবে না, তাও জানতে চেয়েছে। আগামী চার সপ্তাহের মধ্যে অর্থ  সচিব,  আইডিআরএ চেয়ারম্যান, আইডিআরএ’র আইন ও জেনারেল অ্যাডমিনিস্ট্রেটিভ ডিপার্টমেন্ট বিষয়ক সদস্যকে রুলের জবাব দিতে বলা হয়েছে।"
।"