দেশের সর্বাধিক প্রচারিত দৈনিক বাংলাদেশ প্রতিদিনের পেছনের পৃষ্ঠায় প্রকাশিত ‘দখলের রাজা শিবগঞ্জের আজিজুল’ শীর্ষক সংবাদে বগুড়া জেলা জুড়ে তোলপাড় শুরু হয়েছে। বাংলাদেশ প্রতিদিন নিয়ে সকাল থেকেই শিবগঞ্জ উপজেলা ও বগুড়া জেলার সর্বস্তরের মানুষের মধ্যে ছিল কাড়াকাড়ি অবস্থা। গতকাল বগুড়ায় ‘টক অব দ্য টাউনে’ পরিণত হয়েছে বাংলাদেশ প্রতিদিন। বিশেষ করে শিবগঞ্জের বিভিন্ন ফটোকপির দোকানগুলোতে ছিল সাধারণ পাঠকদের ভিড়। আজিজুলের সন্ত্রাসী বাহিনী খুব সকালেই বাংলাদেশ প্রতিদিনের কপি হকারদের কাছ থেকে জোর করে ছিনিয়ে নেয়।"