"ঢাকার হযরত শাহজালাল (রহ.) আন্তর্জাতিক বিমানবন্দর থেকে ১২ লাখ টাকা মূল্যের মোবাইল ফোন সেট ও কসমেটিক্সসহ পাঁচ বিমান ক্রুকে আটক করেছে কাস্টমস গোয়েন্দা ও তদন্ত অধিদফতর। আটককৃতরা হলেন- মর্জিনা আক্তার এলিন, সালমা সুলতানা, ফারজানা গাজী, মইন উদ্দিন আদনান ও রোমান সিকদার। গতকাল আবুধাবী থেকে বাংলাদেশ বিমানের একটি ফ্লাইটে (বিজি-১২৮) ওই পাঁচ কেবিন ক্রু ঢাকায় আসেন। পরে তাদের ব্যাগ তল্লাশি করে ৮টি আইফোন এবং পারফিউম ও বডি স্প্রে পাওয়া যায়।কাস্টমস গোয়েন্দা জানায়, ব্যাগেজ নীতিমালা অনুযায়ী একজন ক্রু ৩০০ ডলার সমমূল্যের পণ্য আনতে পারলেও এক্ষেত্রে প্রাপ্যতার অধিক হওয়ায় এবং মোবাইলসমূহ ক্রয়ের কোনো রশিদ দেখাতে না পারায় এই পণ্যগুলো জব্দ করা হয়েছে।"