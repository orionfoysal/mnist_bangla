"তীব্র শীত ও খাবার অভাবে দিনাজপুরের রামসাগর জাতীয় উদ্যানের মিনি চিড়িয়াখানার ৪৮টি চিত্রা হরিণের জীবন বিপন্নের মুখে। খাবার সংকটে চঞ্চল ও দুরন্ত হরিণগুলো ঝিমিয়ে পড়ছে। আক্রান্ত হচ্ছে নানা রোগে। অপরদিকে থাকার শেড না থাকায় প্রচণ্ড শীতে কষ্ট পাচ্ছে হরিণগুলো। ছয় মাস পর আগামী মাসে খাবারের একটা বরাদ্দ পাওয়া যাবে বলে জানান দিনাজপুর বন বিভাগের কর্মকর্তা ও রামসাগর জাতীয় উদ্যানের তত্ত্বাবধায়ক আবদুস সালাম তুহিন।"