"শেরপুরের ভাষাসৈনিক ও বিশিষ্ট শিক্ষাবিদ সৈয়দ আবদুল হান্নান গুরুতর অসুস্থ হয়ে ঢাকা সিটি হাসপাতালে আইসিইউতে আছেন। এই শিক্ষাবিদ ১৯৬৪ সালের ১৬ জুলাই শেরপুর সরকারি কলেজে শিক্ষক হিসেবে যোগ দেন এবং ১৯৯৩ সালের ৩০ জানুয়ারি ওই কলেজ থেকে অধ্যক্ষ হিসেবে অবসর নেন।  সৈয়দ আবদুল হান্নানের ছেলে ডা. আবদুল আদিল রূপস জানান, তার বাবা শেরপুরের বাসায় গুরুতর অসুস্থ হয়ে পড়লে তাঁকে ঢাকায় এনে বিভিন্ন জায়গায় ডাক্তার দেখানো হয়। চার দিন আগে তাঁর শারীরিক অবস্থার অবনতি হলে আইসিইউতে রাখা হয়। পারিবারিক সূত্র জানায়, আবদুল হান্নান শেরপুরের একজন সর্বজনশ্রদ্ধেয় ব্যক্তিত্ব, যাকে সবাই ‘হান্নান স্যার’ হিসেবে চেনে।"