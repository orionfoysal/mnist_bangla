"দেশের তৈরি পোশাকসহ বিভিন্ন শিল্প খাতে কর্মরত কমপ্লায়েন্স ও মানবসম্পদ পেশাজীবীদের নিয়ে প্রথমবারের মতো আয়োজন করা হচ্ছে ‘ফার্স্ট ন্যাশনাল কমপ্লায়েন্স কার্নিভ্যাল ২০১৮’। ‘লেটস থিঙ্ক বিজনেস ইথিক্যালি’ প্রতিপাদ্য সামনে রেখে আগামী ২০ এপ্রিল রাজধানীর কুড়িলে ইন্টারন্যাশনাল কনভেনশন সিটি বসুন্ধরায় এ কার্নিভ্যাল অনুষ্ঠিত হবে। গতকাল জাতীয় প্রেস ক্লাবে সংবাদ সম্মেলনে ইনস্টিটিউট অব কমপ্লায়েন্স প্রফেশনালসের মুখপাত্র শায়লা আশরাফ এ তথ্য জানান। সংবাদ সম্মেলনে জানানো হয়, বাংলাদেশ আজ পৃথিবীর দ্বিতীয় বৃহত্তম পোশাক রপ্তানিকারক দেশ।শিল্পপ্রতিষ্ঠানে উৎপাদিত পণ্যের গুণগত মান ধরে রাখার পাশাপাশি বিশ্বমানের কমপ্লায়েন্স নির্ধারণও জরুরি।"