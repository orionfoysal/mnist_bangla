"বাংলাদেশ কেমিক্যাল ইন্ডাস্ট্রিজ করপোরেশনের (বিসিআইসি) রংপুর বাফার গুদাম থেকে সরবরাহ করা ইউরিয়া সারের প্রতিবস্তায় ৪-৫ কেজি করে কম সার পাওয়া যাচ্ছে বলে অভিযোগ উঠেছে। বিসিআইসির ডিলাররা অভিযোগ করেন, ৫০ কেজির দামে সার কিনে বস্তায় ৪-৫ কেজি কম পাওয়ায় কৃষকরা যেমন প্রতারিত হচ্ছেন, তেমনি আর্থিকভাবে ক্ষতিগ্রস্ত হন। আর কৃষকের কাছে আস্থা হারাচ্ছেন ডিলাররা। এনিয়ে কৃষকের সঙ্গে প্রতিনিয়ত বাক-বিতণ্ডা হচ্ছে ডিলারদের। নির্ধারিত ওজনে সার সরবরাহ করা না হলে বাফার গুদাম থেকে সার উত্তোলন না করার ঘোষণা দিয়েছে বাংলাদেশ ফার্টিলাইজার অ্যাসোসিয়েশন (বিএফএ) রংপুর ইউনিট।"