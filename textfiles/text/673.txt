"কিশোরগঞ্জের ভৈরবে অগ্নিদগ্ধ হয়ে খায়রুন্নেছা এলিজা (৫৮) নামে এক শিক্ষিকা ও কক্সবাজারের চকরিয়ায় নুর নাহার বেগম নামে এক বৃদ্ধ নারীর মৃত্যু হয়েছে। শুক্রবার দুপুরে ঢাকা মেডিকেল কলেজে চিকিৎসাধীন অবস্থায় এলিজার মৃত্যু হয়। তিনি ভৈরব রেলওয়ে উচ্চ বিদ্যালয়ের সিনিয়র সহকারী শিক্ষিকা ছিলেন। তার বাড়ি বাজিতপুর উপজেলার ভাগলপুর এলাকায়। পারিবারিক সূত্র জানায়, শিক্ষিকা এলিজা ভৈরবের চন্ডিবের এলাকায় ভাড়া বাসায় একা থাকতেন।"