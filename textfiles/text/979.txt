"আগামী ৩ মার্চ খুলনা সফর করবেন প্রধানমন্ত্রী শেখ হাসিনা। খুলনার ঐতিহাসিক সার্কিট হাউস ময়দানে মহানগর ও জেলা আওয়ামী লীগের জনসভায় বক্তব্য দেবেন তিনি। এ সময় খুলনার ৫০টির বেশি প্রকল্পের উদ্বোধন ও ভিত্তিপ্রস্তর স্থাপন করবেন। এ ছাড়া আওয়ামী লীগের পক্ষ থেকে প্রধানমন্ত্রীর কাছে আরও ৯টি দাবি জানানো হবে। গতকাল দুপুরে খুলনা  প্রেস ক্লাবে সাংবাদিকদের সঙ্গে মতবিনিময়কালে এসব কথা বলেন খুলনা নগর আওয়ামী লীগের সাধারণ সম্পাদক মিজানুর রহমান এমপি।"