খুলনায় পুলিশের বিরুদ্ধে শাহজালাল নামের এক যুবকের চোখ উৎপাটন মামলায় পুনঃতদন্তের নির্দেশ দিয়েছে আদালত। খুলনা মেট্রোপলিটন পুলিশের গোয়েন্দা বিভাগ নতুন করে মামলার তদন্ত করবে। গতকাল দুপুরে খুলনা মহানগর হাকিম মো. শাহীদুল ইসলাম এই নির্দেশ দেন। এর আগে পুলিশ ব্যুরো অব ইনভেস্টিগেশন (পিবিআই) মামলার তদন্তে ‘পুলিশের বিরুদ্ধে অভিযোগের সত্যতা পাওয়া যায়নি’— মর্মে আদালতে প্রতিবেদন জমা দিলে বাদীপক্ষ তাতে না-রাজির আবেদন জানায়। আগামী ২৫ মার্চ মামলার পরবর্তী দিন ধার্য করা হয়েছে।"