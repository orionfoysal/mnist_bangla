"রাজধানীর উত্তরায় আল আমিন (২৬) নামে বিকাশ এজেন্টের এক কর্মচারীকে কুপিয়ে হত্যা করে ৫ লাখ টাকা ছিনতাই করা হয়েছে। গতকাল সকাল সাড়ে ১০ টার দিকে উত্তরার সেক্টর-৫ এর ১/এ নম্বর রোডে এ ঘটনা ঘটে। এ ছাড়াও দুপুরে ডেমরায় মাহবুবুর রহমান নামে আরও এক বিকাশ কর্মচারীকে ছুরিকাঘাত করে টাকা ভর্তি ব্যাগ ছিনিয়ে নেওয়ার ঘটনা ঘটেছে।উত্তরা পশ্চিম থানার এসআই কাওসার আহমেদ জানান, আল আমিন বিকাশের এজেন্ট নির্ভর ডিস্ট্রিবিউশন প্রতিষ্ঠান কাজ করতেন। তিনি বিভিন্ন বিকাশ এজেন্টের কাছ থেকে টাকা সংগ্রহ করতেন।"