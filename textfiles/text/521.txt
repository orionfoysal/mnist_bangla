"স্বতন্ত্র ও বিরোধী দলের আপত্তি উপেক্ষা করে বিদ্যমান ব্যাংক-কোম্পানি আইন (সংশোধনী) বিল-২০১৮ সংসদে পাস হয়েছে। নতুন আইনে ব্যাংক পরিচালনায় একই পরিবারের দুজন পরিচালকের স্থলে চারজন পরিচালক থাকার এবং পরিচালকদের মেয়াদ বৃদ্ধির বিধান যুক্ত করা হয়েছে।ডেপুটি স্পিকার ফজলে রাব্বি মিয়ার সভাপতিত্বে সংসদের শীতকালীন অধিবেশনে গতকালের বৈঠকে বিলটি পাস হয়। বিলটি পাস করার প্রস্তাব করেন অর্থমন্ত্রী আবুল মাল আবদুল মুহিত। এর আগে বিরোধী দল জাতীয় পার্টির সদস্যরা ব্যাংক ব্যবস্থা ধ্বংসের হাত থেকে রক্ষার দাবিতে বিলটি পাস না করে   প্রত্যাহারের দাবি জানান।"