"মাদারীপুর, লালমনিরহাট, গাজীপুরের টঙ্গী, টাঙ্গাইল, বগুড়া ও মৌলভীবাজারের শ্রীমঙ্গলে সড়ক দুর্ঘটনায় সাতজন নিহত হয়েছেন। এদের মধ্যে এক এসএসসি পরীক্ষার্থী রয়েছেন। নিজস্ব প্রতিবেদক ও প্রতিনিধিদের খবর— মাদারীপুর : জেলার উকিলবাড়ী এলাকায় বাস-ট্রাক সংঘর্ষে দুজন নিহত ও আহত হয়েছেন ১৩ যাত্রী। মাদারীপুর-শরীয়তপুর আঞ্চলিক সড়কে গতকাল দুপুরে এ দুর্ঘটনা ঘটে। নিহতরা হলেন— ট্রাকচালক কালকিনি উপজেলার পাথুরিয়ার পাড় এলাকার আশ্রাব আলীর ছেলে আল-আমিন (৩২) ও একই গ্রামের নান্নু হাওলাদারের ছেলে ফারুক হাওলাদার (৩৩)।"