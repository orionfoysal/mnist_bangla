"রোহিঙ্গা প্রত্যাবাসন দুই বছরের মধ্যে সম্পন্ন করার শর্ত  রেখে ‘ফিজিক্যাল অ্যারেঞ্জমেন্ট’ নামের মাঠপর্যায়ের কাঠামো চুক্তি সই করেছে বাংলাদেশ ও মিয়ানমার। নেপিদোতে দুই দেশের যৌথ ওয়ার্কিং গ্রুপের প্রথম এই  বৈঠক শুরু হয় গত সোমবার। টানা ১৩ ঘণ্টার বৈঠকের পর গতকাল মঙ্গলবার   সকালে চুক্তিটি চূড়ান্ত হয়। ৩০ দফার চুক্তিতে বাংলাদেশের পক্ষে পররাষ্ট্র সচিব এম শহীদুল হক এবং মিয়ানমারের পক্ষে দেশটির পররাষ্ট্র সচিব মিন্ট থো সই করেন। চুক্তি চূড়ান্ত হওয়ায় রোহিঙ্গা প্রত্যাবাসন শুরুর জন্য সরকারি পর্যায়ের কাজ সম্পন্ন হলো।"