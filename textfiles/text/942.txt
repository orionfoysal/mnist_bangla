"গতকাল সকালে নাগরিক টেলিভিশনের নতুন ধারাবাহিক নাটক ‘শ্বশুর আলয় মধুর আলয়’-এর পরিচিতি অনুষ্ঠানের আয়োজন করা হয়। অনুষ্ঠানে উপস্থিত ছিলেন নাটকটির রচয়িতা আনিসুল হক, ডিরেক্টরস গিল্ডসের সভাপতি গাজী রাকায়েত, নাগরিকের সিইও আবদুন নূর তুষার, অনুষ্ঠান প্রধান কামরুজ্জামান বাবু। এ ছাড়া নাটকের অভিনয় শিল্পীদের মধ্যে উপস্থিত ছিলেন দিলারা জামান, শহীদুজ্জামান সেলিম, আদনান ফারুক হিল্লোল, রাহুল আনন্দ, মৌটুসী বিশ্বাস, সাদিয়া জাহান প্রভা ও অপর্ণা ঘোষ। সংবাদ সম্মেলনের শুরুতে সদ্য প্রয়াত সাংবাদিক জুটন চৌধুরীর স্মরণে এক মিনিট নীরবতা পালন করা হয়। জুটন চৌধুরী ১৮ ফেব্রুয়ারি রাত ১২টা ৩০ মিনিটে মৃত্যুবরণ করেন।"