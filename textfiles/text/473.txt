"চুক্তিতে স্বাক্ষর করে আরচারির জার্মান কোচ মার্টিন ফ্রেডরিখ বলেছেন, তিনি অলিম্পিকে বাংলাদেশকে পদক এনে দিতে চান। ছেলেরা তার প্রশিক্ষণ ঠিকমতো কাজে লাগাতে পারলে ২০২০ সালে টোকিও অলিম্পিক গেমসেই পদক জেতা সম্ভব। আর ২০২৪ সালে পরবর্তী অলিম্পিকে বাংলাদেশ সোনার পদকও জিততে পারে। নতুন কোচের এ ধরনের কথা শুনে সবাই অবাক। কেননা যেখানে এশিয়ান পর্যায়েও বাংলাদেশ এখনো পদক জিততে পারেনি, সেখানে এত তাড়াতাড়ি অলিম্পিকে আরচারিতে পদক জেতার আশা কীভাবে করেন।"