"ইরাকের রাজধানী বাগদাদে গতকাল ভয়াবহ জোড়া বোমা হামলা হয়েছে। এতে অন্তত ৩৮ জন নিহত ও ১০৫ জন আহত হয়েছেন। উগ্র সন্ত্রাসী গোষ্ঠী আইএসের পতনের পর বাগদাদ যখন অনেকটা শান্ত হয়ে গেছে বলে ধারণা করা হচ্ছিল তখন নতুন করে এই সন্ত্রাসী হামলার ঘটনা ঘটল। স্থানীয় সময় সকালে বাগদাদের তাইয়ারান চত্বরে এ হামলা হয়েছে। হামলা প্রসঙ্গে পুলিশ ও সেনার সমন্বয়ে গঠিত জয়েন্ট অপারেশন কমান্ডের মুখপাত্র জেনারেল সাদ মান জানিয়েছেন, বাগদাদের মধ্যাঞ্চলীয় তায়ানার স্কয়ারে দুই আত্মঘাতী হামলাকারী নিজেদের সঙ্গে থাকা বোমার বিস্ফোরণ ঘটান।"