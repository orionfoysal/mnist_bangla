"নারায়ণগঞ্জের রূপগঞ্জে দুস্থ শীতার্তদের মধ্যে ১৫ হাজার কম্বল বিতরণ করেছে বসুন্ধরা গ্রুপ। মঙ্গলবার বিকালে রূপগঞ্জ উপজেলার ব্রাহ্মণখালী এলাকার এইচ আর মডেল হাইস্কুল মাঠে এ কম্বল বিতরণ করা হয়। কম্বল বিতরণ অনুষ্ঠানে উপস্থিত ছিলেন বসুন্ধরা গ্রুপের পূর্বাচল (ল্যান্ড) পরিচালক, রংধনু গ্রুপ ও কায়েতপাড়া ইউনিয়ন পরিষদের চেয়ারম্যান আওয়ামী লীগ নেতা আলহাজ রফিকুল ইসলাম রফিক। অনুষ্ঠানে সভাপতিত্ব করেন উপজেলা পরিষদের ভাইস চেয়ারম্যান হাবিবুর রহমান হারেজ। এতে প্রধান অতিথি ছিলেন উপজেলা আওয়ামী লীগের সাধারণ সম্পাদক ও উপজেলা পরিষদের চেয়ারম্যান আলহাজ মোহাম্মদ শাহজাহান ভূঁইয়া।"