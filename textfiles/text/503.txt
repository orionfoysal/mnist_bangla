"নারায়ণগঞ্জের ব্যবসায়ী নেতা ও ক্রীড়া সংগঠক সাব্বির আলম খন্দকার হত্যার ১৫ বছরে বিচার না হওয়ায় ক্ষোভ প্রকাশ করেছেন নিহতের পরিবারসহ বিভিন্ন শ্রেণি-পেশার মানুষ।১৫তম মৃত্যুবার্ষিকী উপলক্ষে গতকাল শোক র‌্যালির আগে সভায় নিহতের বড় ভাই ও বিএনপি চেয়ারপারসন বেগম খালেদা জিয়ার উপদেষ্টা তৈমূর আলম খন্দকার বলেন, আমরা সবাই জানি কিন্তু বলি না। কিন্তু সাব্বির আলম বলতো। আর সন্ত্রাসের বিরুদ্ধে কথা বলতে গিয়ে তাকে নির্মমভাবে খুন হতে হয়েছিল। সাব্বির আইনশৃঙ্খলার মিটিংয়ে সন্ত্রাসী চাঁদাবাজদের নাম উল্লেখ করে এবং তারা কে কত টাকা পায় এসব বলার কারণে তাকে হত্যা করা হয়েছে।"