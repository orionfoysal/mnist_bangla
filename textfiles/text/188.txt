"ইসলামী আন্দোলন বাংলাদেশের আমির চরমোনাই পীর মুফতি সৈয়দ মুহাম্মদ রেজাউল করীম বলেছেন, তার দল ছাড়া অন্য দলগুলো চোর-লম্পটের দল। চোর-লম্পটের দল দিয়ে দেশের কোনো মঙ্গল হতে পারে না। তিনি গতকাল বিকালে চাষাঢ়া শহীদ মিনারে জেলা ইসলামী শাসনতন্ত্র ছাত্র আন্দোলনের ১৮তম সম্মেলনে প্রধান অতিথির বক্তব্য দিচ্ছিলেন। তিনি বলেন, আমাদের ইসলামী আন্দোলন ও ইসলামী শাসনতন্ত্র ছাত্র আন্দোলনের বিরুদ্ধে কোনো ধরনের অপবাদ নেই। তিনি বলেন, সরকার নানা অজুহাতে নিরীহ মানুষকে গ্রেফতার করে তাদের জিহাদি বইসহ আটক বলে জেলখানায় পাঠায়।"