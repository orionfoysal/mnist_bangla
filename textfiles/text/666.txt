"উড়ন্ত বিমান থেকে ইঞ্জিন ভেঙে পড়ার পরও মৃত্যুর মুখ থেকে বেঁচে গেছেন ৩৬৩ জন যাত্রী। গত ১৩ ফেব্রুয়ারি যুক্তরাষ্ট্রের সানফ্রান্সিসকো আন্তর্জাতিক বিমানবন্দর থেকে হনলুলুর উদ্দেশ্যে রওনা হওয়া বিমানে এ ঘটনা ঘটে।আন্তর্জাতিক সংবাদমাধ্যম লস অ্যাঞ্জেলেস টাইমসের প্রতিবেদন অনুযায়ী, ওই দিন ইউনাইটেড এয়ারলাইনসের বিমান নম্বর ১১৭৫, সকাল ৯টার সময় সানফ্রান্সিসকো আন্তর্জাতিক বিমানবন্দর থেকে হনলুলুর উদ্দেশ্যে রওনা হয়। সেখানে পৌঁছার ৪৫ মিনিট আগে বিমানটির ডান দিকের ইঞ্জিন বোয়িং ৭৭৭-এর উপরের অংশ খুলে প্রশান্ত মহাসাগরে পড়ে যায়। মারিয়া ফালাশচি নামে এক বিমান যাত্রী জানিয়েছেন, ‘আচমকাই সশব্দে ইঞ্জিনের অংশটি ভেঙে পড়ে যায় সমুদ্রে।"