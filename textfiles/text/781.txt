"ফরিদপুরের চরভদ্রাসন উপজেলায় পূর্বশত্রুতার জেরে প্রায় ২ হাজার ২০০ কলা গাছ কেটে ফেলেছে দুর্বৃত্তরা। বুধবার দিবাগত রাতে উপজেলার গাজীরটেক ইউনিয়নের চরঅযোধ্যা মোল্যা ডাঙ্গী গ্রামের ফজল বেপারীর বাগানে এ ঘটনা ঘটে। এতে প্রায় ১১ লাখ টাকার ক্ষতি হয়েছে বলে জানিয়েছেন বাগান মালিক। এর আগেও দুর্বৃত্তরা তার বাগানের প্রায় ২ হাজার কলা গাছ কেটে ফেলে।ফজল বেপারী বলেন, গত ইউপি নির্বাচনে প্রভাবশালী এক চেয়ারম্যান প্রার্থীকে সমর্থন না করায় তাকে বার বার হুমকি দেওয়া হয়েছিল।"