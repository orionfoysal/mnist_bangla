"এই যে এত এত শিশু চুরি হচ্ছে তারা কোথায় যাচ্ছে? চুরি করা শিশুরা কোথায় যায়, কী তাদের ভবিষ্যৎ? ঢাকা শহরে যত্রতত্র এত এত ভিক্ষুক। এই ভিক্ষুকের উৎস কী? এমনই চিরচেনা, চিরপুরাতন তুমুল একটি সামাজিক সমস্যাকে সামনে তুলে আনতে শুরু হলো স্বল্পদৈর্ঘ্য চলচ্চিত্র ‘গল্পটা মানহার’।ব্যাঙ নিবেদিত, সৈকত ইসলামের  কাহিনী ও চিত্রনাট্যে, স্বপ্নবাজের ব্যানারে নির্মিত হয়েছে ‘গল্পটা মানহার’ স্বল্পদৈর্ঘ্য চলচ্চিত্রটি। স্বল্পদৈর্ঘ্য চলচ্চিত্র ‘গল্পটা মানহার’ বিভিন্ন চরিত্রে অভিনয় করেছেন হাবিব জাকারিয়া, মানহা, সৈকত ইসলাম, হাসান মাহমুদ, বাবু ও হাসিনুর। সিনেমাটোগ্রাফিতে স্বরূপ চন্দ্র দে, এডিটিং শেখ সাদি ও কালার গ্রেডিংয়ে এফ আর আবির।"