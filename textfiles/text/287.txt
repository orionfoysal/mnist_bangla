"চলতি বছর পবিত্র হজে যেতে ইচ্ছুক এমন প্রাক-নিবন্ধন করেছেন ২ লাখ ২৯ হাজার ৭৬৩ জন। আর সৌদি সরকারের সঙ্গে গত ১৪ জানুয়ারি চুক্তি অনুযায়ী হজে যেতে পারবেন ১ লাখ ২৭ হাজার ১৯৮ জন। অর্থাৎ নিবন্ধন করেও ১ লাখ ২ হাজার ৫৬৫ জন এবার হজে যেতে পারছেন না। গতকাল সচিবালয়ে হজ সংক্রান্ত এক সংবাদ সম্মেলনে এসব তথ্য জানান ধর্মসচিব আনিসুর রহমান।প্রাক-নিবন্ধনকারীদের মধ্যে কারা হজে যেতে পারবেন-জানতে চাইলে ধর্মসচিব বলেন, হজের প্যাকেজ ঘোষণার পর যারা প্রথম নিবন্ধন করেছেন, তারাই এবার হজে যাবেন।"