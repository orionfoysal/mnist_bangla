"বিচারাধীন মামলার রায় ঘোষণার আগেই কাউকে দোষী সাব্যস্ত করে সাজা উল্লেখ করা আদালত অবমাননা কিনা তা জানতে চেয়েছেন বিএনপি চেয়ারপারসন বেগম খালেদা জিয়া। গতকাল বিকালে এক টুইট বার্তায় এ প্রশ্ন রাখেন বিএনপিপ্রধান। সেই সঙ্গে এ বিষয়ে বিচার বিভাগ কী ব্যবস্থা  নেবে  সে বিষয়টি জনগণের নজরে রয়েছে বলেও মন্তব্য করেন তিনি। শুক্রবার সন্ধ্যায় কক্সবাজারের চকরিয়ায় জাতীয় পার্টি কার্যালয়ে আয়োজিত মতবিনিময়ে স্থানীয় সরকার, পল্লী উন্নয়ন ও সমবায় প্রতিমন্ত্রী মশিউর রহমান রাঙ্গার এক মন্তব্যের পরিপ্রেক্ষিতে গতকাল খালেদা জিয়া এই টুইট করেন। সেদিন প্রতিমন্ত্রী বলেছেন, ‘অপেক্ষা করুন, আগামী ১৫ দিনের মধ্যে দুর্নীতির মামলায় খালেদা জিয়াকে জেলে যেতে হবে।"