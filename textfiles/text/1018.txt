"আসন্ন বর্ষা মৌসুমে নগরের জলাবদ্ধতা নিরসনে ৫৭টি খাল ড্রেজিং ও পরিষ্কার করার উদ্যোগ নিয়েছে চট্টগ্রাম সিটি করপোরেশন (চসিক)। এ লক্ষ্যে খালগুলোকে ছয় জোনে ভাগ করে ছয়জন প্রকৌশলীকে দায়িত্ব দেওয়া হয়েছে। গতকাল এ সংক্রান্ত চিঠি ছয় প্রকৌশলীকে দেওয়া হয়েছে বলে জানা যায়। চসিকের প্রকৌশল বিভাগ সূত্রে জানা যায়, প্রতি বছরই বর্ষা মৌসুমে  নগরের জলাবদ্ধতা চরম আকার ধারণ করে। এ নিয়ে নগরবাসীর দুর্ভোগের অন্ত থাকে না।"