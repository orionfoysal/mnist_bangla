"শিক্ষা মন্ত্রণালয়ের মাধ্যমিক ও উচ্চশিক্ষা বিভাগের সচিব মো. সোহরাব হোসাইন বলেছেন, পরীক্ষার বর্তমান পদ্ধতিতে প্রশ্নপত্র ফাঁস হওয়া রোধ কোনোভাবেই সম্ভব নয়। আগামীতে এসএসসির মতো পাবলিক পরীক্ষায় প্রশ্নপত্র না ছাপিয়ে বই খুলে পরীক্ষা নেওয়ার চিন্তাভাবনা চলছে।গতকাল রাজধানীতে জাতীয় শিক্ষাব্যবস্থাপনা একাডেমিতে (নায়েম) আয়োজিত অনুষ্ঠানে তিনি এ কথা বলেন। তিনি আরও বলেন, ভিন্ন পদ্ধতিতে যাতে প্রশ্ন ছাপানোর প্রয়োজন না হয়, সেই রকম কোনো কিছু করা যায় কি না— সেজন্য তিন-চারটি কমিটি কাজ করছে। মন্ত্রণালয় থেকেও ভিন্নভাবে চিন্তা করা হচ্ছে এমন কিছু করা যায় কি না— প্রশ্ন ছাপানোর প্রয়োজনীয়তা নেই।"