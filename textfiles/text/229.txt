"বাবুই পাখিরে ডাকি, বলিছে চড়াই, ‘কুঁড়ে ঘরে থেকে কর শিল্পের বড়াই,’—কবি রজনীকান্ত সেনের সেই কবিতাটি এখন কেবল বইয়ের পাতায়ই। যাদের নিয়ে কবির কবিতা সেই বাবুই পাখি এবং তাদের নিপুণ কারুকাজের বাসা প্রকৃতির পালা বদলে এখন খুব একটা চোখে পড়ে না, চলে যাচ্ছে চোখের আড়ালে। দিনাজপুরসহ উত্তরাঞ্চলে তাল ও খেজুর গাছ আজ হারিয়ে যেতে বসেছে। তাল গাছ, খেজুর গাছ নেই তো বাবুই পাখিও যেন নেই। বিভিন্ন ধরনের খড়কুটা সংগ্রহ করে বাবুই পাখির গড়া সেই বাসা তো দূরের কথা, বাস্তবে বাবুই পাখির দেখা মেলা ভার।"