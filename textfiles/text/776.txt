"বিএনপি চেয়ারপারসন বেগম খালেদা জিয়ার মুক্তির দাবিতে আগামী ২২ ফেব্রুয়ারি ঢাকায় সমাবেশ করার ঘোষণা দিয়েছে বিএনপি। গতকাল সকালে রাজধানীর নয়াপল্টনে দলের কেন্দ্রীয় কার্যালয়ে আয়োজিত এক সংবাদ সম্মেলনে বিএনপির সিনিয়র যুগ্ম মহাসচিব অ্যাডভোকেট রুহুল কবির রিজভী দলের এ সিদ্ধান্তের কথা জানান। তিনি বলেন, ২২ ফেব্রুয়ারি বিএনপির উদ্যোগে আমরা ঢাকায় সমাবেশ করার সিদ্ধান্ত গ্রহণ করেছি। দেশনেত্রী বেগম খালেদা জিয়ার মুক্তির দাবিতে এই সমাবেশ হবে। আমরা ঢাকায় সোহরাওয়ার্দী উদ্যান অথবা নয়া পল্টনে দলের কেন্দ্রীয় কার্যালয়ের সামনে- যে কোনো একটি জায়গায় এ জনসমাবেশের অনুমতি চাই।"