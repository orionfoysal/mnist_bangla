"‘যদি ভালোবাসা পাই শুধরে নেব জীবনের ভুলগুলি; যদি ভালোবাসা পাই শিল্প-দীর্ঘ পথে বয়ে যাবো কাঁথাগুলি’— জীবনের ভুলগুলোকে ভালোবাসা আর শিল্পের শুদ্ধতা দিয়ে বদলে নিতে চেয়েছিলেন কবি রফিক আজাদ। বসন্ত ঋতুর প্রথম ভোরে বাংলা ভাষার কবি রফিক আজাদের জন্ম। পঞ্চাশের পর বাংলা কবিতার জমিতে যে তুমুল আধুনিকতার বীজ বপনের যাত্রা হয়েছিল রফিক আজাদ সেই প্রজন্মের শ্রেষ্ঠ সন্তান। তিনি জীবন বাজি রেখে দুই হাতে কবিতা লিখেছেন।‘জীবনের কাছাকাছি শিল্প না শিল্পের কাছাকাছি জীবন’— এ নিয়ে তর্ক চলতে পারে।"