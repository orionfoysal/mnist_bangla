"কুয়েতের সশস্ত্র বাহিনীর চিফ অব স্টাফ লেফটেন্যান্ট জেনারেল মোহাম্মদ খালিদ আল খাদের বলেছেন, আমাদের প্রতিনিধি দলের সবাই সুস্থ আছেন। বাংলাদেশের সশস্ত্র বাহিনী, ফায়ার সার্ভিস এবং সাধারণ মানুষের সহায়তায় আল্লাহর রহমতে আমরা পাঁচ মিনিটের মধ্যে উদ্ধার হয়েছি।তিনি আরও বলেন, বাংলাদেশের সশস্ত্র বাহিনীর পেশাদারিত্ব, দক্ষতা এবং সক্ষমতা নিয়ে আমাদের কোনো সন্দেহ নেই। পাইলটের অত্যন্ত দক্ষতায় আমরা বড় ধরনের দুর্ঘটনা থেকে রক্ষা পেয়েছি। আমাদের ধারণা বিরূপ আবহাওয়ার কারণেই এই দুর্ঘটনাটি ঘটেছে।"