"নতুন বইয়ের গন্ধে আজ মাতোয়ারা হবে শিশু, কিশোর-কিশোরীদের মন। এভাবে সারা দেশের স্কুল-মাদ্রাসায় নতুন বইয়ের উত্সব করা হবে। ছাত্রছাত্রীদের হাতে নতুন বই ও অনুশীলন খাতা তুলে দেবেন শিক্ষকরা। আর বই হাতে নব-উদ্যমে মেতে উঠবে প্রাক-প্রাথমিক থেকে নবম শ্রেণির শিক্ষার্থীরা।২০১৮ শিক্ষাবর্ষের প্রাক-প্রাথমিক, প্রাথমিক, মাধ্যমিক, ইবতেদায়ি, দাখিল, দাখিল ভোকেশনালে মোট ৩৫ কোটি ৪২ লাখ ৯০ হাজার ১৬২টি বই বিতরণ করা হবে।"