"অপহরণের প্রায় ৮ ঘণ্টা পর উদ্ধার হলো দুই বছরের শিশু জুনায়রা। এ সময় শহীদুল আলম টিপু (৬০) নামে এক অপহরণকারীকে আটক করে র‌্যাব-৪। গতকাল বেলা ৩টার দিকে রাজধানীর বেড়িবাঁধ পালপাড়া এলাকা থেকে জুনায়রাকে অপহরণ করে নিয়ে যান টিপু ও তার লোকজন। পরে মুক্তিপণ হিসেবে জুনায়রার ১৬ বছরের বড় বোনকে টিপুর সঙ্গে বিয়ে দেওয়ার শর্তজুড়ে দেওয়া হয়। পরিবারের অভিযোগের পরিপ্রেক্ষিতে রাত ১১টার দিকে কচুক্ষেত এলাকা থেকে জুনায়রাকে উদ্ধার করা হয়।"