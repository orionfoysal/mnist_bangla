"মুক্তিযুদ্ধের চেতনা ফিরিয়ে আনা ও বিজ্ঞানমনস্ক বাংলাদেশ গড়ে তোলার শপথ নিয়েছে শিশু-কিশোররা। গতকাল সকালে ঢাকা বিশ্ববিদ্যালয় (ঢাবি) কেন্দ্রীয় খেলার মাঠে মুক্তির উৎসব-২০১৮ অনুষ্ঠানে এ শপথ নেয় তারা। মুক্তিযুদ্ধ জাদুঘর এই অনুষ্ঠানের আয়োজন করে। মাথায় লাল-সবুজের ক্যাপ, কণ্ঠে মুক্তির গান নিয়ে রাজধানী ও এর বাইরের বিভিন্ন স্কুলের প্রায় ১৫ হাজার শিক্ষার্থী এতে অংশ নেয়। খুদে শিক্ষার্থীদের এ মিলনমেলায় একাত্তরের মুক্তিযোদ্ধারা, শহীদ পরিবারের সদস্যরা যোগ দিয়ে শুনিয়েছেন যুদ্ধের ইতিহাস।"