"বেগম খালেদা জিয়ার মুক্তির দাবিতে ঢাকায় আজ সমাবেশ করার অনুমতি না দেওয়ার প্রতিবাদে শনিবার রাজধানীতে ‘কালো পতাকা মিছিল’ কর্মসূচি ঘোষণা দিয়েছে বিএনপি। গতকাল বিকালে নয়াপল্টনে বিএনপির কেন্দ্রীয় কার্যালয়ে এক সংবাদ সম্মেলনে দলের সিনিয়র যুগ্ম মহাসচিব অ্যাডভোকেট রুহুল কবির রিজভী এই কর্মসূচি ঘোষণা করেন।তিনি বলেন, ‘আগামীকাল (আজ) ২২ ফেব্রুয়ারি ঢাকায় সোহরাওয়ার্দী উদ্যান অথবা নয়া পল্টনে কার্যালয়ের সামনে জনসভার জন্য পুলিশের কাছে আমরা অনুমতি চেয়েছিলাম, আমরা সব প্রস্তুতিও নিয়েছিলাম। কিন্তু আমাদের তা দেওয়া হয়নি। বিএনপি যাতে জনসভা করতে না পারে তার জন্য যত উদ্যোগ গ্রহণ করা দরকার সেটি তারা করেছে।"