"নিউইয়র্ক সিটির ১৮০০ পাবলিক স্কুলে প্রি-কে ক্লাসে দ্বিতীয় ভাষা হিসেবে বাংলা অন্তর্ভুক্ত হয়েছে। যুক্তরাষ্ট্রে সর্ববৃহৎ স্কুল ডিস্ট্রিক্ট হিসেবে পরিচিত নিউইয়র্ক স্কুল সিটির স্কুল চ্যান্সেলর কারমেন ফারিনা গত বুধবার এ ঘোষণা দিয়েছেন। এ প্রসঙ্গে স্কুল চ্যান্সেলর বলেন, ‘বিভিন্ন স্কুল পরিদর্শনকালে প্রি-কে বা থ্রি-কে (তিন বছর বয়সীদের জন্য) ক্লাসে দেখেছি যে অর্ধেক শিশুই তাদের মা-বাবার ভাষায় কথা বলে। বাকি অর্ধেক ইংরেজি ব্যবহার করে।’ চ্যান্সেলর ফারিনা উল্লেখ করেন, দ্বিভাষিক ক্লাসে তারা নিজেদের ভাষার সঙ্গে আরও সুন্দরভাবে পরিচিত হতে সক্ষম হবে।"