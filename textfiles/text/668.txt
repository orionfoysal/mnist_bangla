"স্বামী হত্যার দায় স্বীকার করে আদালতে জবানবন্দি দিয়েছেন লাকি বেগম (৩৯)। বৃহস্পতিবার বিকালে নীলফামারী সিনিয়র জুডিশিয়াল আদালতের ম্যাজিস্ট্রেট মো. সামিউল ইসলামের কাছে জবানবন্দি দেন হত্যার শিকার জাহিদুল ইসলামের স্ত্রী লাকি। তাতে তিনি বলেন, চতুর্থ বিয়ে করায় স্বামীকে কুপিয়ে হত্যা করেছেন।লাকি বেগম দিনাজপুরের খানসামা উপজেলার আঙ্গারপাড়া গ্রামের আবদুল কাদেরের মেয়ে এবং নীলফামারী সদর উপজেলার গোড়গ্রাম ইউনিয়নের ৮ নম্বর ওয়ার্ডের বিহারিপাড়া গ্রামের আবদুল খালেকের ছেলে জাহিদুল ইসলামের তৃতীয় স্ত্রী।পুলিশ জানায়, ১৭ জানুয়ারি রাতে বিহারিপাড়ার নিজ বাড়ি থেকে জাহিদুলের মৃতদেহ উদ্ধার করা হয়।"