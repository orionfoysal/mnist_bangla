"রাজশাহীতে আরও ৮ নতুন থানার কার্যক্রম শুরু হচ্ছে। প্রধানমন্ত্রীর সফরকালে আগামী ২২ ফেব্রুয়ারি থানাগুলো উদ্বোধন করা হবে বলে জানিয়েছেন রাজশাহী মহানগর পুলিশ কমিশনার মাহবুবর রহমান। এর জন্য সব জনবল প্রস্তুত আছে বলেও জানান তিনি। গতকাল এক সংবাদ সম্মেলনে পুলিশ কমিশনার মাহবুবর রহমান জানান, রাজশাহী মহানগরী ও পবা উপজেলা নিয়ে গঠিত এ ৮টি থানার কার্যক্রম শুরু হবে ১ মার্চ থেকে। ইতিমধ্যে কার্যক্রম শুরুর জন্য প্রস্তুত করা হয়েছে থানাগুলো।"