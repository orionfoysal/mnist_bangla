সন্ত্রাসীদের পৃষ্ঠপোষকতার অভিযোগে একটার পর একটা কড়া বার্তা দিচ্ছে যুক্তরাষ্ট্র। আজ সুইজারল্যান্ডের দাভোসে বিশ্ব অর্থনৈতিক ফোরামের বৈঠকে ভাষণ দিতে পারেন মার্কিন প্রেসিডেন্ট ডোনাল্ড ট্রাম্প। সেই ভাষণে সন্ত্রাসবাদ দমনে ব্যর্থ হওয়ার অভিযোগে পাকিস্তানকে ফের দায়ী করবেন বলে ধারণা করা হচ্ছে। সন্ত্রাসবাদ ইস্যুতে সহযোগিতা না করার অভিযোগ এনে পাকিস্তানের বিরুদ্ধে নিষেধাজ্ঞা আরোপ করতে পারেন ট্রাম্প। তবে এই হুমকিতে পাকিস্তান ভীত নয় বলে মন্তব্য করেছেন পাকিস্তানের পররাষ্ট্রমন্ত্রী খাজা মুহাম্মদ আসিফ।"