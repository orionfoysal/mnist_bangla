"জাতীয়তাবাদী সামাজিক ও সাংস্কৃতিক সংস্থা-জাসাসের গত কেন্দ্রীয় নির্বাহী কমিটির সদস্য ছিলেন সংগীতশিল্পী এস ডি রুবেল। ঢাকা কলেজ ছাত্রদলের এই নেতা এবার স্থান পেয়েছেন আওয়ামী লীগের সাংস্কৃতিকবিষয়ক উপকমিটিতে। তাকে ওই কমিটির সহসম্পাদক করা হয়েছে। ঢাকা কলেজ ছাত্রদলের সাবেক সাধারণ সম্পাদক জাহিদ গ্রুপের অস্ত্রধারী ক্যাডার কে এম কবির হোসেন হয়েছেন দফতর উপকমিটির সহসম্পাদক। ঢাকা বিভাগের দায়িত্বপ্রাপ্ত সহসম্পাদক হয়েছেন ছাত্রদলের অস্ত্রধারী ক্যাডার এইচ এম মিজানুর রহমান জনি।"