"আওয়ামী লীগের যুগ্ম সাধারণ সম্পাদক জাহাঙ্গীর কবির নানক বলেছেন, বিগত ৯ বছরে সরকার দেশের যে উন্নয়ন করেছে তার ফিরিস্তি সাধারণ মানুষের মাঝে তুলে ধরতে হবে। আগামী নির্বাচনে উন্নয়ন দেখিয়েই আওয়ামী লীগ ভোটারদের ভোট নিতে চায়। ২২ ফেব্রুয়ারি রাজশাহীতে প্রধানমন্ত্রী শেখ হাসিনার জনসভা উপলক্ষে স্থানীয় নেতা-কর্মীদের সঙ্গে মতবিনিময়কালে তিনি এ কথা বলেন। নানক বলেন, আমরা দলটিকে চাঙ্গা করতে চাই। জনসভা ঘিরে যে উত্তাল তরঙ্গের সৃষ্টি হবে তার ওপর দিয়েই আমরা আগামী সিটি ও জাতীয় নির্বাচনে অংশ নিতে চাই।"