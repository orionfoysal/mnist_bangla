খুলনায় সরকারি করোনেশন বালিকা বিদ্যালয়ের আড়াই হাজার ছাত্রীকে মুক্তিযুদ্ধের গল্প শুনিয়েছেন মুক্তিযোদ্ধারা। গতকাল সকাল ১০টা থেকে দুপুর ১২টা পর্যন্ত তাদের মুক্তিযুদ্ধের গল্প শোনানো হয়। ‘এসো মুক্তিযুদ্ধের গল্প শুনি’ শিরোনামে অনুষ্ঠানের আয়োজন করে সরকারি করোনেশন বালিকা বিদ্যালয় শিক্ষা পরিবার। শিক্ষার্থীদের মুক্তিযুদ্ধের গল্প শোনান জেলা মুক্তিযোদ্ধা কমান্ডার সরদার মাহবুবার রহমান।স্কুলের প্রধান শিক্ষক মো. ইদ্রিস আলীর সভাপতিত্বে অনুষ্ঠানে প্রধান অতিথি ছিলেন মাধ্যমিক ও উচ্চ শিক্ষা অধিদফতর খুলনার আঞ্চলিক পরিচালক প্রফেসর টিএম জাকির হোসেন।"