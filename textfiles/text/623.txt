"নোয়াখালী সদর উপজেলার বিভিন্ন মহাবিদ্যালয়, মাধ্যমিক বিদ্যালয় ও প্রাথমিক বিদ্যালয়ের প্রায় ৫৬ হাজার শিক্ষার্থীকে বিনামূল্যে টিফিন বক্স, ক্রীড়াসামগ্রী এবং বর্ষপুঞ্জিকা বিতরণ করা হয়েছে। সোমবার দুপুরে সদর উপজেলা পরিষদ মিলনায়তনে উপজেলা পরিষদের আয়োজনে এই শিক্ষা উপকরণ বিতরণ করা হয়। সদর উপজেলা চেয়ারম্যান অ্যাডভোকেট শিহাব উদ্দিন শাহীনের সভাপতিত্বে অনুষ্ঠানে প্রধান অতিথি ছিলেন নোয়াখালী বিজ্ঞান ও প্রযুক্তি বিশ্ববিদ্যালয়ের উপাচার্য প্রফেসর ড. এম অহিদুজ্জামান। সহকারী শিক্ষা কর্মকর্তা মহিউদ্দীনের সঞ্চালনায় বিশেষ অতিথি ছিলেন, উপজেলা মাধ্যমিক একাডেমিক সুপারভাইজার রাহশ্রী লাহা, সহকারী শিক্ষা কর্মকর্তা সাহাব উদ্দিন।"
।"