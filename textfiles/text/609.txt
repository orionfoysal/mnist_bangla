"ঢাকার সাভারের আশুলিয়ায় ডিস ব্যবসাকে কেন্দ্র করে যুবলীগের দুই গ্রুপের মধ্যে সংঘর্ষ হয়েছে। এতে উভয় পক্ষের ২০ জন আহত হয়েছেন। শুক্রবার সন্ধ্যায় আশুলিয়ার ঘোষবাগ বাজার এলাকায় যুবলীগ নেতা সুজন ও আরিফ ভূঁইয়ার লোকজনের মধ্যে এই সংঘর্ষ হয় বলে জানা গেছে। আহতদের স্থানীয় হাসপাতালে ভর্তি করা হয়েছে।পুলিশ ও স্থানীয়রা জানান, আশুলিয়ার ঘোষবাগ পুকুরপাড় এলাকার ডিস ব্যবসা নিয়ে দীর্ঘদিন ধরে যুবলীগ নেতা সুজন ও ইয়ারপুর ইউনিয়নের ৭ নম্বর ওয়ার্ড যুবলীগের আহ্বায়ক আরিফ হোসেন ভূঁইয়ার মধ্যে বিরোধ চলছে।"