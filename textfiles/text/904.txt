"রাজধানীতে পৃথক অভিযানে প্রায় ৬২ হাজার পিস ইয়াবা ট্যাবলেটসহ দুই মাদক ব্যবসায়ীকে গ্রেফতার করা হয়েছে। পল্টন থেকে ৫৭ হাজার ৮৯৫ পিস ইয়াবা ট্যাবলেট ও একটি মোটরসাইকেলসহ স্বপন মিয়াকে গ্রেফতার করে র‌্যাব-২ এর সদস্যরা। এদিকে, শাহবাগ থেকে ৪ হাজার পিস ইয়াবা ট্যাবলেটসহ মইনুল ইসলামকে গ্রেফতার করেছে ঢাকা মহানগর গোয়েন্দা পুলিশ (ডিবি)। র‌্যাব-২ সূত্র জানায়, বৃহস্পতিবার রাতে শান্তিনগরের চামেলিবাগে কয়েকজন মাদক ব্যবসায়ী ইয়াবা ট্যাবলেট নিয়ে অবস্থান করছিল। এমন সংবাদের ভিত্তিতে কনকর্ড টাওয়ারের পাশে অভিযান চালিয়ে স্বপনকে গ্রেফতার করা হয়।"