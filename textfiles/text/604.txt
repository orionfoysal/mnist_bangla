"বাংলাদেশে গরু পাচার আটকাতে পুলিশকে কড়া ব্যবস্থা নেওয়ার নির্দেশ দিলেন পশ্চিমবঙ্গের মুখ্যমন্ত্রী মমতা ব্যানার্জি। তাঁর অভিযোগ উত্তরপ্রদেশ, রাজস্থান থেকে গরু এনে পশ্চিমবঙ্গ সীমান্ত দিয়ে গরু পাচার করার রাজনীতি চলছে। মঙ্গলবার উত্তরচব্বিশ পরগনা জেলার বারাসতের রবীন্দ্র ভবনে জেলা প্রশাসনিক বৈঠকে গরুসহ যে কোনো পাচার রোধে এই কড়া বার্তা দেন মুখ্যমন্ত্রী।  জেলা ম্যাজিস্ট্রেট অন্তরা আচার্যের একটি মন্তব্যের পরিপ্রেক্ষিতে মমতা বলেন, ‘বাংলাদেশ লাগোয়া বসিরহাট ও ঘোজাডাঙা দিয়ে গরু পাচার বেশি চলে। উত্তরপ্রদেশ ও রাজস্থান থেকে গরুগুলো আসে।"