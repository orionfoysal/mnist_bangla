"প্রধানমন্ত্রী শেখ হাসিনা বলেছেন, পৃথিবীর দুর্নীতিগ্রস্ত ব্যক্তির তালিকায় বেগম খালেদা জিয়া তিন নম্বর হিসেবে বিশ্বের বিভিন্ন মিডিয়ায় সংবাদ প্রকাশ পেয়েছে। খালেদা জিয়া কিন্তু প্রকাশিত এসব সংবাদের কোনো প্রতিবাদ জানাননি। আমি স্পষ্টভাবে বলতে চাই, এ দেশের জনগণের সম্পদ আর লুটপাট, পাচার করতে দেওয়া হবে না। জড়িত ব্যক্তিদের বিরুদ্ধে আইনগত ব্যবস্থা গ্রহণ করা হবে। জাতীয় সংসদের গতকালের বৈঠকে প্রধানমন্ত্রীর প্রশ্নোত্তর পর্বে ফজিলাতুন নেসার এক প্রশ্নের জবাবে তিনি এসব কথা বলেন।"