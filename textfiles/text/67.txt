"শুক্রবার দুই বাংলার বড় পর্দায় আসছে চলচ্চিত্র ‘নূর জাহান’। কলেজপড়ুয়া দুই কিশোর-কিশোরীর অদম্য প্রেমের গল্প সিনেমায় এনেছেন আবদুল আজিজ ও অভিমন্যু মুখার্জি। প্রযোজনা করেছে জাজ মাল্টিমিডিয়া ও রাজ চক্রবর্তী প্রোডাকশন। যৌথ প্রযোজনার ‘নূর জাহান’ ছবিতে নূর চরিত্রে কলকাতার আদৃত ও জাহান চরিত্রে অভিনয় করেছেন এদেশের পূজা চেরী। রাজ চক্রবর্তী ও অভিনেতা আদৃত সোমবার ঢাকা ক্লাবে নিজেদের অভিজ্ঞতার কথা তুলে ধরেন।"