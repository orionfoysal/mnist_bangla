নারায়ণগঞ্জে নাশকতার মামলায় আদালত বিএনপির ৯ জন নেতাকর্মীর বিরুদ্ধে বিভিন্ন মেয়াদে রিমান্ড মঞ্জুর করেছেন। একই সময় মহানগর বিএনপির সহসভাপতি অ্যাডভোকেট সাখাওয়াত হোসেন খান ও জেলা বিএনপির সাংগঠনিক সম্পাদক মাসুকুল ইসলাম রাজীবসহ আরো ৬ জন নেতা-কর্মীকে জেলগেটে জিজ্ঞাসাবাদের জন্য পুলিশকে নির্দেশ দিয়েছেন আদালত। সোমবার সকাল থেকে দুপুর পর্যন্ত আদালতে পুলিশের আবেদনে রিমান্ড শুনানি হয়। এছাড়া একইদিন ২২ নেতা-কর্মীকে একদিনের রিমান্ড শেষে আদালতে হাজির করেছে পুলিশ। পরে আদালত আসামিদের জেলহাজতে পাঠিয়েছেন।"