"রাজধানীর কুর্মিটোলা গলফ ক্লাবে ১২তম মোবিল কাপ গলফ টুর্নামেন্টে চ্যাম্পিয়ন হয়েছেন মোহাম্মদ মহসিন। রানার-আপ হয়েছেন জং ওক পার্ক। মহিলাদের বিজয়ী তহমিনা রহমান। তিন দিনব্যাপী টুর্নামেন্টের সমাপনী দিনে প্রধান অতিথি হিসেবে উপস্থিত ছিলেন বাংলাদেশ সেনাবাহিনীর চিফ অব জেনারেল স্টাফ, লেফটেন্যান্ট জেনারেল মো. নাজিমুদ্দিন। এছাড়া উপস্থিত ছিলেন কুর্মিটোলা গলফ ক্লাবের ভাইস প্রেসিডেন্ট মেজর জেনারেল এ কে এম আব্দুল্লাহহিল বাকী, ক্লাব ক্যাপ্টেন ব্রিগেডিয়ার জেনারেল কাজী শামসুল ইসলাম এবং মবিল যমুনা লুব্রিকেন্টস বাংলাদেশ লিমিটেডের ব্যবস্থাপনা পরিচালক আজম জে চৌধুরী ও অন্যান্য কর্মকর্তা।"