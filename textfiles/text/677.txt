"পাকিস্তানের সাবেক প্রধানমন্ত্রী নওয়াজ শরিফ স্বীকার করেছেন পাকিস্তানিদের অন্যায়ের কারণেই ১৯৭১ সালে বাংলাদেশ আলাদা হয়েছিল। পাকিস্তানে একের পর এক গণতান্ত্রিক সরকারকে ক্ষমতাচ্যুত করার প্রসঙ্গ টেনে ইসলামাবাদের এক আইনজীবী সমাবেশে তিনি বলেছেন, ১৯৭০ সালের নির্বাচনে আওয়ামী লীগ জয় পাওয়ার পরও তৎকালীন পাকিস্তান সরকার ক্ষমতা ছাড়েনি। উল্টো নানা টালবাহানার পর বাঙালিদের ওপর নির্মম হত্যাযজ্ঞ চালানো হয়, যার পরিণতিতে স্বাধীনতার ডাক দেন বঙ্গবন্ধু শেখ মুজিবুর রহমান। পাকিস্তানি নেতা স্বীকার করেন, শেখ মুজিবুর রহমান বিদ্রোহী ছিলেন না। কিন্তু আমরা তাকে বিদ্রোহী করেছিলাম।"