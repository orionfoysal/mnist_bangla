"বাংলাদেশ ছাত্রলীগ ঢাকা জেলাকে দুটি নতুন ইউনিটে ভাগ করা হয়েছে। নবগঠিত ইউনিট দুটি হলো— ঢাকা জেলা উত্তর ও ঢাকা জেলা দক্ষিণ। সাভার, আশুলিয়া ও ধামরাই উপজেলা নিয়ে ঢাকা জেলা উত্তর এবং দোহার, নবাবগঞ্জ ও কেরানীগঞ্জ উপজেলা নিয়ে ঢাকা জেলা দক্ষিণ। গতকাল নবগঠিত এ দুটি নতুন ইউনিটের কমিটি ঘোষণা করে কেন্দ্রীয় ছাত্রলীগ। ছাত্রলীগ সভাপতি সাইফুর রহমান সোহাগ ও সাধারণ সম্পাদক এস এম জাকির হোসাইন এ কমিটি অনুমোদন দেন।"