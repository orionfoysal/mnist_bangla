"কৃষি সম্প্রসারণ অধিদফতরের প্রায় ৩০ হাজার উপসহকারী কৃষি কর্মকর্তা বেতন ও পদোন্নতির ক্ষেত্রে ৪৭ বছর ধরে বৈষম্যের শিকার হচ্ছেন বলে অভিযোগ উঠেছে। উপসহকারী কৃষি কর্মকর্তাদের সূত্র জানায়, দেশের প্রতিটি ইউনিয়নে উপসহকারী কৃষি কর্মকর্তাদের ৩টি করে পদ রয়েছে। প্রতিটি উপজেলা কৃষি কর্মকর্তার (কৃষিবিদ) কার্যালয়ের অধীনে তারা কাজ করেন। ডিপ্লোমা প্রকৌশলীদের মতোই ডিপ্লোমা কৃষিবিদরা ৪ বছর মেয়াদি ডিপ্লোমা কোর্স সনদধারী। কিন্তু ডিপ্লোমা কৃষিবিদ উপসহকারী কৃষি অফিসাররা গত ৪৭ বছর ধরেই বেতন বৈষম্যের শিকার।"