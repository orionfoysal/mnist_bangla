"বড়পুকুরিয়া কয়লাখনি দুর্নীতি মামলায় বিএনপি চেয়ারপারসন খালেদা জিয়াসহ ১১ জনের বিরুদ্ধে অভিযোগ গঠনের শুনানির জন্য ২৫ মার্চ দিন ধার্য করেছে আদালত। গতকাল রাজধানীর বকশীবাজারে বিশেষ জজ আদালতের বিচারক হোসনে আরা বেগম এই আদেশ দেন। খালেদা জিয়ার আইনজীবী সানাউল্লাহ মিয়া জানান, মামলাটি উচ্চ আদালতে স্থগিত রয়েছে জানিয়ে অভিযোগ গঠন পেছাতে সময়ের আবেদন করা হয়। আদালত শুনানি শেষে ২৫ মার্চ অভিযোগ গঠনের শুনানির তারিখ ঠিক করেন। একই সঙ্গে সব আসামিকে আদালতে উপস্থিত হওয়ার নির্দেশ দেয়।"