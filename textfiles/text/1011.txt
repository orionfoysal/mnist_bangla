"একুশে পদকপ্রাপ্ত সাংবাদিক মানিক চন্দ্র সাহা হত্যা মামলার যাবজ্জীবন সাজাপ্রাপ্ত আসামি বিল্লাল বেপারীকে গ্রেফতার করেছে র‌্যাব। গতকাল দুপুরে খুলনা চিফ মেট্রোপলিটন ম্যাজিস্ট্রেট আদালতের বিচারক তাকে জেলহাজতে পাঠান।পুলিশ জানায়, সোমবার রাতে সাতক্ষীরা বাসস্ট্যান্ড থেকে বিল্লালকে গ্রেফতার করে র‌্যাব। পরে তাকে খুলনা থানায় সোপর্দ করা হয়। ২০০৪ সালের ১৫ জানুয়ারি খুলনা প্রেস ক্লাবের অদূরে ছোট মির্জাপুরে দুর্বৃত্তদের বোমা হামলায় নিহত হন মানিক সাহা।"