"ভারত-নিয়ন্ত্রিত কাশ্মীরের জম্মুতে গতকাল ভোরে এক সেনা ক্যাম্পে জঙ্গি হামলা হয়েছে। এতে জেসিও পদমর্যাদার এক সেনা কর্মকর্তা নিহত হয়েছেন। এ ছাড়া কর্নেল পদমর্যাদার এক সেনা কর্মকর্তাসহ আরও অন্তত ছয়জন আহত হয়েছেন। স্থানীয় জঙ্গি গোষ্ঠী জয়শ-ই-মুহাম্মদের চার থেকে পাঁচ সদস্যের একটি দল এ হামলা চালিয়েছে। সর্বশেষ খবর পর্যন্ত জঙ্গিরা সানজুয়ান নামে ওই সেনা ক্যাম্পের একটি ফ্যামিলি কোয়ার্টারের ভিতরে লুকিয়ে রয়েছে বলে জানিয়েছেন সংশ্লিষ্টরা।"