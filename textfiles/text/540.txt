"বিদেশে অর্থ পাচারের সঙ্গে জড়িত বেসরকারি খাতের এবি ব্যাংক। ব্যাংকটি অফশোর ব্যাংকিংয়ের মাধ্যমে বিভিন্ন সময় ৫৪ মিলিয়ন ডলার (বাংলাদেশি মুদ্রায় প্রায় ৪৩২ কোটি টাকা) পাচার করেছে বলে জানা গেছে। এ ছাড়া জাতির জনক বঙ্গবন্ধু শেখ মুজিবুর রহমানের আত্মস্বীকৃত খুনি মেজর ডালিমের বাড়ি কিনেছে বেশি দামে। ২০১৪ সালের নির্বাচনের সময় বিএনপির আন্দোলন সংগ্রামের অর্থের জোগানও দিয়েছে এই এবি ব্যাংক। বাংলাদেশ ব্যাংকের অনুমোদন না থাকলেও দুবাইয়ে বিনিয়োগের নামে পাচার করেছে ২০ মিলিয়ন ডলার।"