"একাদশ জাতীয় সংসদ নির্বাচনে নৌকার নিরঙ্কুশ বিজয় সুনিশ্চিত করতে ঢাকায় মহানগর দক্ষিণে ১৩ সংসদীয় এলাকায় ১০০টি নির্বাচন সহায়ক টিম গঠন করেছে ঢাকা মহানগর দক্ষিণ যুবলীগ। এসব টিম নির্বাচনের আগ পর্যন্ত সরকারের উন্নয়ন প্রচার ও বিএনপি-জামায়াতের নাশকতা তুলে ধরে নৌকার পক্ষে জনমত গঠন করবে। একই সঙ্গে বিগত দিনের মতো বিএনপি-জামায়াত যেন সন্ত্রাস ও নাশকতা করতে না পারে সে জন্যও মাঠে সতর্ক থাকবে। টিমের নেতাদের পরিচিত সভা হবে কেরানীগঞ্জে আজ। সেখানে তাদের প্রয়োজনীয় দিকনির্দেশনা দেওয়া হবে।"