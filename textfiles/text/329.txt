"সুপ্রিম কোর্টের আপিল বিভাগের কার্যতালিকায় এসেছে মৃত্যুদণ্ডের বিরুদ্ধে দাখিল করা তিন যুদ্ধাপরাধীর আপিল আবেদন। একাত্তরের মানবতাবিরোধী অপরাধের দায়ে আন্তর্জাতিক অপরাধ ট্রাইব্যুনাল তাদের এই মৃত্যুদণ্ডের রায় দিয়েছিল। সুপ্রিম কোর্টের ওয়েবসাইটে দেখা যায়, দায়িত্বপ্রাপ্ত প্রধান বিচারপতি মো. আবদুল ওয়াহ্্হাব মিঞার নেতৃত্বাধীন পাঁচ বিচারপতির আপিল বেঞ্চে গতকাল বুধবারের কার্যতালিকায় এ টি এম আজহারুল ইসলাম, সৈয়দ মো. কায়সার ও মাওলানা আবদুস সুবহানের আপিল যথাক্রমে ৩৪, ৩৫ ও ৩৬ নম্বরে রয়েছে।আপিল আবেদনগুলো কার্যতালিকায় এলেও কবে নাগাদ শুনানি হতে পারে এ বিষয়ে কিছু বলতে পারেননি অ্যাটর্নি জেনারেল মাহবুবে আলম। বাংলাদেশ প্রতিদিনকে তিনি বলেন, তালিকায় এলেও এখনই এগুলো শুনানি হচ্ছে না।"