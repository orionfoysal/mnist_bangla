"নোয়াখালী জেলা আওয়ামী লীগের সাধারণ সম্পাদক সংসদ সদস্য একরামুল করিম চৌধুরী বলেছেন, ৩০০ এমপি মাদকের বিরুদ্ধে জিহাদ গড়ে তুললে নির্মূল সম্ভব। মাদক এক ভয়াবহ ব্যাধিতে রূপান্তরিত হয়েছে। আগামী দিনের যুবসমাজকে রক্ষা করতে যার যার অবস্থান থেকে এগিয়ে আসতে হবে। এ প্রসঙ্গে বাংলাদেশ প্রতিদিনকে তিনি আরও বলেন, তার জেলা নোয়াখালী সদরে দলের কর্মীদের বিরুদ্ধেও  ব্যবস্থা গ্রহণ করেছেন। এ সঙ্গে সংশ্লিষ্টদের আইন প্রয়োগকারী সংস্থার হাতে তুলে দিয়েছেন।"