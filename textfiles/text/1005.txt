"১১ দফা দাবিতে আন্দোলনে অনড় রয়েছেন খুলনা-যশোর রাষ্ট্রায়ত্ত পাটকল শ্রমিকরা। গতকাল বিকালে খুলনার খালিশপুরে শ্রমিক জনসভায় দ্বিতীয় দফার কর্মসূচি ঘোষণা করা হয়েছে। রাজপথ-রেলপথ অবরোধসহ ধারাবাহিক কর্মসূচিতে সারা দেশের রাষ্ট্রায়ত্ত পাটকলগুলোতে ৪৮ ঘণ্টার ধর্মঘট পালন করবে শ্রমিকরা। এতে সভাপতিত্ব করেন খুলনা-যশোর রাষ্ট্রায়ত্ত পাটকল শ্রমিক সিবিএ-ননসিবিএ পরিষদের সদস্য সচিব আবদুল মান্নান। শ্রমিক নেতারা বলেন, দাবি পূরণ না হওয়া পর্যন্ত আন্দোলন অব্যাহত থাকবে।"