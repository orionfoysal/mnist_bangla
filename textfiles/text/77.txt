"ইসলামী বিশ্ববিদ্যালয়ের (ইবি) কয়েকটি বিভাগে শিক্ষক ও জনবল নিয়োগ নিয়ে প্রশ্ন উঠেছে। আত্মীয়করণ, আঞ্চলিকতা, পদের অতিরিক্ত ও তুলনামূলক কম মেধাবীদের শিক্ষক হিসেবে নিয়োগ দেওয়া হয়েছে। সোমবার বিশ্ববিদ্যালয়ের ২৩৮ তম সিন্ডিকেটের মাধ্যমে এই নিয়োগ প্রক্রিয়া সম্পন্ন হয়। বিশ্ববিদ্যালয়ের অর্থনীতি বিভাগের সভাপতি অধ্যাপক আব্দুল মুঈদ বলেন, ‘চাকরির ক্ষেত্রে আঞ্চলিকতা, আত্মীয়তা প্যাকেজ প্রোগ্রাম হয়ে গেছে। পিয়ন পদে আঞ্চলিকতা, আত্মীয়তা দেখা হলেও শিক্ষক নিয়োগে সব কিছুর ঊর্ধ্বে উঠে কোয়ালিটিকেই প্রাধান্য দেওয়া উচিত।"