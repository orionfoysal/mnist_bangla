"রাজধানীর খিলক্ষেত এলাকায় অভিযান চালিয়ে অবৈধ ও আমদানি নিষিদ্ধ পণ্য ব্যবসায়ী চক্রের একজনকে গ্রেফতার করেছে র‌্যাব। তার নাম দেলোয়ার হোসেন। এ সময় তার কাছ থেকে এক কোটি টাকার ভেজাল ওষুধ ও ১০ লাখ টাকার শাড়ি-কাপড় উদ্ধার করা হয়। গতকাল দুপুরে নিকুঞ্জ-২, রোড-১৭ এর ১২ নম্বর বাড়ির চতুর্থ তলায় এ অভিযান চালানো হয়। র‌্যাব-১ এর অধিনায়ক লে. কর্নেল সারওয়ার-বিন-কাশেম জানান, জব্দকৃত আমদানি নিষিদ্ধ বিভিন্ন নিম্নমানের ভেজাল ওষুধ ও শাড়ি-কাপড় রাজস্ব ফাঁকি দিয়ে অবৈধভাবে স্থল ও আকাশপথে আমদানি করা হয়েছে।"