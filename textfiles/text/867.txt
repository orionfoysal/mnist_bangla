"দলের চেয়ারপারসন কারাবন্দী হওয়ার পর এমন দুঃসময়েও চট্টগ্রাম বিএনপির অনেক শীর্ষ নেতাই মাঠে নেই। দলটির অভ্যন্তরেও নেতৃত্ব সংকটের কথা ব্যাপকভাবে আলোচিত হচ্ছে। চট্টগ্রাম বিএনপির এমনই পর্যুদস্ত অবস্থা যে, বিভিন্ন সময়ে আঞ্চলিক পরিচয়ে ছড়ি ঘুরানো কেন্দ্রীয় কয়েক নেতার টিকিটিও খুঁজে পাচ্ছেন না মাঠের কর্মীরা।পুলিশের ভাষ্য মতে, মহানগর ও জেলায় গত এক সপ্তাহে একাধিক শীর্ষনেতাসহ এক হাজারের বেশি নেতা-কর্মী গ্রেফতার হয়েছেন। এ ছাড়া জেলা ও মহানগরের অনেকেই গা-ঢাকা দিয়ে রয়েছেন।"