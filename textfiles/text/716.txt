লাখো কণ্ঠে আমিন আমিন ধ্বনির মধ্য দিয়ে শেষ হয়েছে চট্টগ্রাম বিভাগের ইজতেমা। গতকাল আখেরি মোনাজাতে অংশ নেন কয়েক লাখ মুসল্লি। মোনাজাত পরিচালনা করেন তাবলীগ জামাতের শীর্ষস্থানীয় আলেম মাওলানা হাফেজ জুবায়ের আহমেদ। মুসল্লিরা দূর দূরান্ত থেকে পায়ে হেঁটে বা গাড়িতে করে আসতে থাকেন আখেরি মোনাজাতে শরিক হওয়ার জন্য। সকাল ৯টার আগেই ইজতেমা ময়দান পূর্ণ হয়ে কয়েক কিলোমিটার এলাকায় ছড়িয়ে পড়ে।"