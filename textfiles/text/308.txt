"কুমিল্লার দাউদকান্দি উপজেলার প্লাবন ভূমিতে প্রথম মাছ চাষ শুরু হয়; যা সারা দেশের মধ্যে মডেল। প্লাবন ভূমিতে মাছ চাষ দেশের বিভিন্ন অঞ্চলে দিন দিন জনপ্রিয় হয়ে উঠছে। দাউদকান্দিতে ধান খেতে বর্ষা মৌসুমে মাছ ও শুকনো মৌসুমে ধান চাষ করা হয়। এ ছাড়া কুমিল্লার মেঘনা, হোমনা, মুরাদনগর, তিতাস উপজেলায়ও প্লাবন ভূমিতে মাছ চাষ হচ্ছে। ১৯৮৬ সালে দাউদকান্দিতে প্রথম প্লাবন ভূমিতে মাছ চাষ শুরু করেন ধানুয়াখোলা গ্রামের সুনীল কুমার রায়।"