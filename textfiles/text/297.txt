"নানা বাধা ও প্রতিবন্ধকতা সত্ত্বেও প্রধানমন্ত্রী শেখ হাসিনা পাহাড়ের মানুষের উন্নয়নে রাঙামাটি মেডিকেল কলেজ স্থাপন করেছে বলে মন্তব্য করেছেন, কেন্দ্রীয় আওয়ামী লীগ সদস্য ও সাবেক পার্বত্য চট্টগ্রাম বিষয়ক প্রতিমন্ত্রী দীপংকর তালুকদার। তিনি বলেন, ‘একটি মহল পাহাড়ের মানুষের উন্নয়ন চায় না বলে রাঙামাটি মেডিকেল কলেজ স্থাপনের বিরুদ্ধে সংগ্রাম করেছে। তাই অনেক প্রতিবন্ধকতা সৃষ্টি করেছিল। এ মেডিকেল কলেজ চালুর দিন প্রাণ দিতে হয়েছে মনির হোসেন নামে এক ছাত্রকে’। রাঙামাটি মেডিকেল কলেজের ২০১৭-১৮ শিক্ষাবর্ষে এমবিবিএস কোর্সে প্রথম বর্ষের শিক্ষার্থী পরিচিতি সভা ও মেডিকেল কলেজের প্রতিষ্ঠার বর্ষপূতি অনুষ্ঠানে তিনি এ কথা বলেন।"