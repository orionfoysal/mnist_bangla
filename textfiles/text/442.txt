"রাজৈরে বৃহস্পতিবার রাতে ক্রিকেট খেলাকে কেন্দ্র করে দুই গ্রামবাসীর মধ্যে সংঘর্ষে পুলিশের এসআইসহ কমপক্ষে ২০ জন আহত হয়েছেন। পুলিশ জানায়, টেকেরহাট বন্দরে বৃহস্পতিবার বিকালে ক্রিকেট খেলা নিয়ে দুই কিশোরের মধ্যে হাতাহাতি হয়। এ খবর এলাকায় ছড়িয়ে পড়লে রাজৈরের পূর্ব সরমঙ্গল ও ঘোষালকান্দি গ্রামের লোকজন দেশীয় অস্ত্র নিয়ে টেকেরহাট বাসস্ট্যান্ড এলাকায় সন্ধ্যার পর সংঘর্ষে জড়িয়ে পড়ে। সংঘর্ষে এসআই মীর নাজমুলসহ কমপক্ষে ২০ জন আহত হয়েছেন। খবর পেয়ে ঘটনাস্থলে এসে ১০/১২ রাউন্ড ফাঁকা গুলি ও টিয়ারশেল নিক্ষেপ করে পরিস্থিতি নিয়ন্ত্রণে আনে পুলিশ।"