"সুন্দরবনের জীববৈচিত্র্য সংরক্ষণে জনসচেতনতা সৃষ্টির লক্ষ্যে প্রতি বছরের মতো গতকাল খুলনায় ‘সুন্দরবন দিবস-২০১৮’ উদ্যাপিত হয়েছে। এ উপলক্ষে খুলনা প্রেস ক্লাবে আলোচনা সভায় প্রধান অতিথি ছিলেন সমাজকল্যাণমন্ত্রী রাশেদ খান মেনন। তিনি বলেন, সুন্দরবনের মূল আকর্ষণ ট্যুরিজম। গত এক বছরে অভ্যন্তরীণ পর্যটকের সংখ্যা বেড়েছে। সুন্দরবনে বর্তমান ট্যুরিজমের পাশাপাশি ইকো-ট্যুরিজমেরও ব্যবস্থা করতে হবে।"