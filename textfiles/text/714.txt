"সাতক্ষীরার তালা উপজেলায় কপোতাক্ষ নদের বন্যা নিয়ন্ত্রণ বাঁধ ঘেঁষে মাটি কেটে নেওয়া হচ্ছে ইটভাটায়। এতে হুমকির মুখে পড়েছে বাঁধটি। আসছে বর্ষা মৌসুমে বাঁধ ধসে বন্যার আশঙ্কা করছেন এলাকাবাসী।  তালা উপজেলা সদর থেকে তিন কিলোমিটার পূর্বে গোনালী আরবিএস ইটভাটা। অভিযোগ আছে, ভাটার সীমানা গোনালী খেয়াঘাট সংলগ্ন কপোতাক্ষ নদের বন্যানিয়ন্ত্রণ বাঁধের পাশ থেকে মাটি কেটে তৈরি হচ্ছে এ ভাটার ইট।"