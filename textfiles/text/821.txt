"মাছ ও মাংস উৎপাদনে বাংলাদেশ এখন স্বয়ংসম্পূর্ণ। সরকারের পক্ষ থেকে আজ রবিবার আনুষ্ঠানিকভাবে এমন ঘোষণা দেওয়া হবে। গতকাল মত্স্য ও প্রাণিসম্পদ মন্ত্রণালয়ের মন্ত্রীর সঙ্গে আলাপকালে এমন তথ্য জানা গেছে। আজ সকাল ১১টায় সচিবালয়ের মত্স্য ও প্রাণিসম্পদ মন্ত্রণালয়ের সভা কক্ষে মত্স্য ও প্রাণিসম্পদ মন্ত্রী এক সংবাদ সম্মেলনে ‘২০১৬-১৭ অর্থবছরে মাছ ও মাংস—উৎপাদনে বাংলাদেশের স্বয়ংম্ভরতা অর্জন’ সংক্রান্ত আনুষ্ঠানিক ঘোষণা দেবেন। দৃষ্টি আকর্ষণ করা হলে মত্স্য ও প্রাণিসম্পদ মন্ত্রী নারায়ণ চন্দ্র চন্দ বাংলাদেশ প্রতিদিনকে বলেন, ইলিশ আমাদের জাতীয় মাছ।"