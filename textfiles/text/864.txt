"রাজেন্দ্রপুর সেনানিবাসের বাংলাদেশ ইনস্টিটিউট অব পিস সাপোর্ট অপারেশন ট্রেনিং (বিপসট) এ গতকাল ‘অনুশীলন শান্তিদূত-৪’ এর উদ্বোধন শেষে বেসামরিক জনগণের নিরাপত্তায় মহড়া অনুষ্ঠিত হয়। এতে প্রধান অতিথি ছিলেন প্রধানমন্ত্রীর নিরাপত্তাবিষয়ক উপদেষ্টা মেজর জেনারেল তারিক আহমেদ সিদ্দিক (অব.)। অনুষ্ঠানে সেনাবাহিনী প্রধান জেনারেল আবু বেলাল মোহাম্মদ শফিউল হক, নৌবাহিনী প্রধান অ্যাডমিরাল নিজামউদ্দিন আহমেদ ও বিমানবাহিনী প্রধান এয়ার চিফ মার্শাল আবু এসরারসহ দেশ-বিদেশের উচ্চপদস্থ সামরিক ও বেসামরিক অতিথিবৃন্দ উপস্থিত ছিলেন। দুই সপ্তাহব্যাপী এ অনুশীলন আগামী ১২ মার্চ শেষ হবে। আইএসপিআর জানায়, প্রশিক্ষণ কার্যক্রমে ২২টি দেশের ১ হাজার ৩১৯ জন অংশ নিচ্ছেন।"