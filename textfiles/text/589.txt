"না ফেরার দেশে চলে গেছেন প্রধানমন্ত্রীর কাছ থেকে পদক জয়ী মেধাবী ছাত্রী সালমা আফরোজ বর্ণা। ক্যান্সারে আক্রান্ত বর্ণা গতকাল দুপুরে সিলেটের একটি হাসপাতালে চিকিৎসাধীন অবস্থায় মারা যান। বর্ণা সিলেটের জকিগঞ্জ উপজেলার হাফছা মজুমদার মহিলা ডিগ্রি কলেজের একাদশ শ্রেণির ছাত্রী। তার বাবা খলিলুর রহমান জকিগঞ্জ সরকারি বালিকা উচ্চ বিদ্যালয়ের সহকারী শিক্ষক। বর্ণা ২০১৫ সালে শেখ রাসেল ডিজিটাল ল্যাব প্রতিযোগিতায় বিজয়ী হয়েছিলেন।"