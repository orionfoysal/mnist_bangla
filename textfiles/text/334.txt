"সম্প্রতি কারাগার থেকে জামিনে ছাড়া পাওয়া নব্য জেএমবির সামরিক শাখার প্রধান সমন্বয়ক মোস্তফা জামালকে গান পাউডারসহ আটক করেছে জেলা গোয়েন্দা পুলিশ-ডিবি। সদর উপজেলার বারগরিয়া স্লুইসগেট এলাকা থেকে গতকাল ভোররাতে তাকে ৫০০ গ্রাম গান পাউডারসহ আটক করা হয়। এ সময় তার সহযোগীরা পালিয়ে যায়। আটক মোস্তফা জামাল চাঁপাইনবাবগঞ্জ পৌর এলাকার চরমোহনপুর মহল্লার ইয়াসিন আলীর ছেলে। জেলা গোয়েন্দা পুলিশের এসআই গোলাম রসুল জানান, এ ব্যাপারে সদর মডেল থানায় মামলার প্রস্তুতি চলছে।"