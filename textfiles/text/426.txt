"বায়তুল মুকাদ্দাস মুক্ত করা শুধু ফিলিস্তিন নয়, সব মুসলিম উম্মাহর দায়িত্ব বলে মন্তব্য করেছেন ফিলিস্তিনের বায়তুল মুকাদ্দাস (বায়তুল মাকদিস) মসজিদের গ্র্যান্ড ইমাম ও খতিব শাইখ ড. ইকরমা সাঈদ আবদুল্লাহ সবরি। তিনি বলেন, ‘আল আকসা হচ্ছে ফিলিস্তিনের মুকুট। এর পবিত্রতা ছড়িয়ে আছে সর্বত্র।’ ঢাকা সফররত আবদুল্লাহ সবরি গতকাল ইসলামিক ফাউন্ডেশনের সভাকক্ষে ‘বিশ্ব শান্তি প্রতিষ্ঠায় দীনি শিক্ষা ও দীনি দাওয়াতের ভূমিকা’ শীর্ষক এক মতবিনিময় সভায় এসব কথা বলেন।ড. আবদুল্লাহ সবরি বলেন, পৃথিবী থেকে ঊর্ধ্বাকাশে গমন ও অবতরণের তোরণ হচ্ছে আল আকসা।"