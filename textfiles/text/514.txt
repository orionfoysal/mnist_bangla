"আন্তর্জাতিক দাতাগোষ্ঠীর উদ্দেশে প্রধানমন্ত্রী শেখ হাসিনা বলেছেন, বাংলাদেশ অমিত সম্ভাবনার দেশ। উন্নয়নের রোল মডেল বিশ্বের বুকে একটি গতিশীল অর্থনীতি হিসেবে আত্মপ্রকাশ করার প্রত্যয় ও উপকরণ আমাদের রয়েছে। জাতিসংঘের টেকসই উন্নয়ন লক্ষ্যমাত্রা অর্জনে সময়মতো অর্থ সরবরাহ নিশ্চিত করা একটি বড় চ্যালেঞ্জ। তাই উন্নয়ন লক্ষ্যমাত্রা বাস্তবায়নে উন্নত দেশসমূহকে আর্থিক ও কারিগরি সহযোগিতা নিয়ে এগিয়ে আসতে হবে। গতকাল সকালে রাজধানীর হোটেল সোনারগাঁওয়ে আন্তর্জাতিক দাতা সংস্থাগুলোর প্রতিনিধিদের উপস্থিতিতে দুই দিনব্যাপী বাংলাদেশ উন্নয়ন ফোরামের উদ্বোধনী অনুষ্ঠানে এ আহ্বান জানান তিনি।"