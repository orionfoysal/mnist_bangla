"একাংশের সাংবাদিক নেতারা বলেছেন, ডিজিটাল নিরাপত্তা আইনের অন্তত পাঁচটি ধারা কোনো সভ্য ও গণতান্ত্রিক সমাজের সঙ্গে সংগতিপূর্ণ নয়। আইনটি সংসদে পাসের আগে গণমাধ্যম ও মতপ্রকাশের স্বাধীনতাবিরোধী এসব ধারা বাতিল করতে হবে। অন্যথায় সাংবাদিক সমাজ আইন অমান্য আন্দোলনে নামতে বাধ্য হবে।গতকাল বিকালে জাতীয় প্রেস ক্লাবের সামনে বাংলাদেশ ফেডারেল সাংবাদিক ইউনিয়ন (বিএফইউজে, একাংশ) ও ঢাকা          সাংবাদিক ইউনিয়ন (ডিইউজে, একাংশ) আয়োজিত বিক্ষোভ সমাবেশে সাংবাদিক নেতারা এসব কথা বলেন। সমাবেশ শেষে একটি বিক্ষোভ মিছিল জাতীয় প্রেস ক্লাবের সামনে থেকে শুরু হয়ে কদম ফোয়ারা ঘুরে তোপখানা রোড প্রদক্ষিণ করে।"