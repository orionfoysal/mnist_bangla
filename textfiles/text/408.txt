"রাজধানীর কাকরাইলে একটি বাসা থেকে সাইফুল ইসলাম সাগর (১০) নামে এক শিশুকে মুমূর্ষু অবস্থায় হাসপাতালে নিয়ে এলে চিকিত্সক মৃত ঘোষণা করেন। তবে মৃত্যুর কারণ সম্পর্কে পরিবারের লোকজন কিছুই জানাতে পারেননি।গতকাল সন্ধ্যা সাড়ে ৭টার দিকে কাকরাইল পাইওনিয়ার গলির একটি বাসায় এ ঘটনা ঘটে। জানা গেছে, সাগর নোয়াখালীর সোনাইমুড়ি উপজেলার পদিপাড়া গ্রামের আমেরিকাপ্রবাসী সৈয়দ আহমেদ রিপনের ছেলে। সে পরিবারের সঙ্গে পাইওনিয়ার গলির একটি বাসার দ্বিতীয় তলায় ভাড়ায় থাকত।"