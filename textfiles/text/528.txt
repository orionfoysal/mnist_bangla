"বিএনপির সিনিয়র যুগ্মমহাসচিব অ্যাডভোকেট রুহুল কবির রিজভী বলেন, ‘আমরা এক অন্ধকারাচ্ছন্ন দুঃসময়ে বাস করছি। স্বাভাবিক রাজনৈতিক সাংগঠনিক কর্মকাণ্ড করতে গিয়েও দলের নেতৃবৃন্দ সরকারের নিষ্পেষণের শিকার হচ্ছেন। বিএনপি নেতা-কর্মীদের গ্রেফতার করা যেন আইনশৃঙ্খলা রক্ষাকারী বাহিনীর কাছে পুতুল খেলা হয়ে দাঁড়িয়েছে। শনিবারের (আজ) জাতীয় নির্বাহী কমিটির বৈঠক যাতে সফল না হয় সেজন্য সরকার প্রতিবন্ধকতা সৃষ্টি করছে।’ গত চার দিনে ২৭৫ জনের অধিক নেতা-কর্মীকে গ্রেফতার করা হয়েছে বলেও জানান রিজভী আহমেদ।"