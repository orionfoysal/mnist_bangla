"বিএনপি মহাসচিব মির্জা ফখরুল ইসলাম আলমগীর বলেছেন, বিএনপিকে রাজনীতি ও নির্বাচনের বাইরে রাখার হীন উদ্দেশ্যেই সরকার বিএনপি চেয়ারপারসন বেগম খালেদা জিয়ার বিরুদ্ধে তাড়াহুড়া করে মিথ্যা মামলার রায়ের দিন ঘোষণা করেছে। তিনি বলেন, খালেদা জিয়া সংগ্রাম করতে জানেন। অতীতেও তিনি সংগ্রাম করে জয়ী হয়েছেন, এবারও তিনি পরাজিত হবেন না। বর্তমান সরকারকে পরাজিত করতে হলে দেশবাসীকে ঐক্যবদ্ধ করে ঐক্যের তরঙ্গের ন্যায় সম্মিলিত সুনামি সৃষ্টি   এরপর করতে হবে। গতকাল রাজধানীর নয়াপল্টনে ভাসানী মিলনায়তনে ঢাকা মহানগর দক্ষিণ বিএনপির সাংগঠনিক সভায় প্রধান অতিথির বক্তৃতায় মির্জা ফখরুল এ কথা বলেন।"