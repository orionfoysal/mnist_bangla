"নড়িয়া উপজেলায় প্রতিপক্ষের ২০ বাড়ি-ঘরে হামলা ও লুটপাটের ঘটনা ঘটেছে। শুক্রবার ভোর রাতে আন্দারমানিক মালত কান্দি গ্রামে এ ঘটনা ঘটে। এ সময় সন্ত্রাসীদের কোপে সকিনা বিবি নামে এক গৃহবধূ আহত হয়েছেন। এলাকাবাসী জানান, আধিপত্য বিস্তারকে কেন্দ্র করে রাজনগর ইউনিয়নের চেয়ারম্যান জাকির হোসেন গাজী ও সাবেক চেয়ারম্যান আলিউজ্জামান মীরমালতের মধ্যে বিরোধ চলে আসছে। এর জেরে সন্ত্রাসীরা রাত ৪টার দিকে মালতকান্দি গ্রামে চেয়ারম্যান জাকির গাজীর সমর্থক অন্তত ২০ বাড়িতে একই সঙ্গে হামলা ও লুটপাট শুরু করে।"