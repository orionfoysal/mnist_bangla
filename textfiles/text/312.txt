"বিএনপির কারণে পুনরায় ওয়ান-ইলেভেনের আশঙ্কা থাকলেও বাংলাদেশে আর কোনো দিন এর পুনরাবৃত্তি ঘটানো যাবে না বলে জানিয়েছেন আওয়ামী লীগের সাধারণ সম্পাদক ওবায়দুল কাদের। গতকাল দুপুরে আওয়ামী লীগ সভানেত্রীর কার্যালয়ে দলের সম্পাদকমণ্ডলীর এক সভা শেষে সংবাদ সম্মেলনে সাংবাদিকদের প্রশ্নের জবাবে তিনি এ কথা বলেন।আরেকটি ওয়ান-ইলেভেন হওয়ার আশঙ্কা আছে কি না— এমন প্রশ্নে আওয়ামী লীগ সাধারণ সম্পাদক বলেন, ‘আশঙ্কা আছে এই কারণে যে, ওয়ান-ইলেভেন থেকে আমরা শিক্ষা নিয়েছি কিন্তু বিএনপি নেয়নি। সেই বিএনপি তার বর্তমান অবস্থা জেনে গেছে। নির্বাচনের আগেই সারা দেশে আওয়ামী লীগের জোয়ার দেখে বিএনপি বুঝে গেছে যে আগামী নির্বাচনে তাদের পরিণতি কী।"