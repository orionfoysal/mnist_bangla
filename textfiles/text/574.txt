"মাগুরায় পরীক্ষা দিতে আসার পথে সহপাঠীকে উত্ত্যক্ত করার প্রতিবাদ করায় পরীক্ষার্থীসহ দুজনকে কুপিয়ে জখম করেছে দুর্বৃত্তরা। এ ঘটনায় জড়িত সন্দেহে একজনকে আটক করেছে পুলিশ। আহতরা হলেন— দাখিল পরীক্ষার্থী আশিকুল ইসলাম ও অটোচালক মিরাজ। তাদের ফরিদপুর মেডিকেল কলেজ হাসপাতালে ভর্তি করা হয়েছে।পুলিশ ও আহতরা জানান, বুধবার সকাল সাড়ে ৯টার দিকে জগদল রুপাটি দাখিল মাদ্রাসার চার মেয়ে পরীক্ষার্থীসহ আটজন মাগুরা শহরের সিদ্দিকীয়া মাদ্রাসা কেন্দ্রে যাচ্ছিলেন।"