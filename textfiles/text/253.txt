"বৈদেশিক আক্রমণ ও অভ্যন্তরীণ নৈরাজ্য যখন পারস্যকে গ্রাস করেছিল তখন আমির মুরশিদ কুলির সহযোগিতায় ১৬ বছর বয়সী যুবরাজ আব্বাস পিতার স্থলাভিষিক্ত হন। ১৫৮৭ খ্রিস্টাব্দে শাহ আব্বাস সাফাভি সিংহাসনে পিতা শাহ মুহাম্মদ খুদাবান্দার রাজত্বে খোরাসানের শাসনকর্তা ছিলেন। শাহ আব্বাস বলিষ্ঠতা ও দৃঢ়তার সঙ্গে শাসনকার্য পরিচালনা করেন। সব ধরনের বিশৃঙ্খলা, চক্রান্ত ও অরাজকতা দূরীভূত করার জন্য শাহ আব্বাস কঠোর নীতি অবলম্বন করেন। উচ্চাভিলাষী ও চক্রান্তকারী উপজাতীয় গোত্রদের তিনি কঠোর হস্তে দমন করেন।"