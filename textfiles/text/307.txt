"ইতালি সফর শেষে দেশে ফিরেছেন প্রধানমন্ত্রী শেখ হাসিনা। প্রধানমন্ত্রীকে বহনকারী বিমান গতকাল রাত ৮টার দিকে হযরত শাহজালাল (রহ.) বিমানবন্দরে অবতরণ করে। এ সময় মন্ত্রিসভার সদস্য, তিন বাহিনীর প্রধান, কূটনৈতিক কোরের ডিনসহ সরকারি উচ্চপদস্থ কর্মকর্তারা প্রধানমন্ত্রীকে স্বাগত জানান। প্রধানমন্ত্রী ইতালি ও ভ্যাটিকান সিটিতে চার দিনব্যাপী সরকারি সফর শেষে বৃহস্পতিবার সকালে রোম থেকে আবুধাবি পৌঁছে সেখানে যাত্রাবিরতি করেন। পোপ ফ্রান্সিস ও আইএফএডির প্রেসিডেন্ট গিলবার্ট এফ হংবোর আমন্ত্রণে চার দিনের সরকারি সফরে রবিবার রোম পৌঁছেন প্রধানমন্ত্রী।"