"মোটা চালের দাম ৪০ টাকার নিচে নামবে না—এমন মন্তব্য করে বাণিজ্যমন্ত্রী তোফায়েল আহমেদ বলেছেন, এর চেয়ে কম দাম বাস্তবসম্মত হবে না। গতকাল সচিবালয়ে আয়োজিত সংবাদ সম্মেলন শেষে সাংবাদিকদের প্রশ্নের জবাবে মন্ত্রী এসব কথা বলেন। চালের বাজার স্বাভাবিক কি-না এমন প্রশ্নে তোফায়েল বলেন, দেশের কৃষকের দিকটিও খেয়াল রাখতে হবে। চালের দাম যখন কম ছিল সাংবাদিকরা লিখেছেন কৃষক ক্ষতিগ্রস্ত হচ্ছে। তাই কৃষককে গুরুত্ব দিতে হবে।"