"নারায়নগঞ্জের রূপগঞ্জ উপজেলার মুড়াপাড়া ইউনিয়নের টঙ্গীরঘাট এলাকা থেকে নাবিল প্রধান নামে এক যুবকের লাশ উদ্ধার করেছে পুলিশ। মঙ্গলবার সকালে ওই যুবকের লাশ উদ্ধার করা হয়। নাবিল প্রধান উপজেলার মুড়াপাড়া ইউনিয়নের মাছিমপুর এলাকার বাচ্চু প্রধানের ছেলে। নাবিল প্রধানের বাবা বাচ্চু প্রধানের অভিযোগ, সোমবার রাতে ওয়াজ মাহফিলে যাওয়ার কথা বলে বাড়ি থেকে বের হয়ে আর বাড়ি ফিরেনি নাবিল প্রধান। ছেলে নাবিল প্রধানকে হত্যার পর টঙ্গীরঘাট এলাকায় গাছে ঝুলিয়ে রাখা হয়।"