"ঢাকা পাওয়ার ডিস্ট্রিবিউশন কোম্পানির (ডিপিডিসি) বনশ্রী ডিভিশনে আবাসিক ও অনাবাসিক গ্রাহকের বিদ্যুৎ বিলের প্রায় ১০ কোটি টাকা আত্মসাৎ করা হয়েছে। ডিপিডিসির পরিচালক (অপারেশন) এ টি এম হারুন অর রশিদ জানান, ঘটনাটি ধরা পড়ার পর প্রাথমিকভাবে অভিযুক্ত দুজনকে বরখাস্ত করা হয়েছে। এরা হলেন বনশ্রী শাখার উপসহকারী প্রকৌশলী মো. সোহেল রানা ও একই ডিভিশনের লাইনম্যান ম্যাট মীর কামাল হোসেন। সরকারিটাকা আত্মসাতে জড়িতদের খুঁজে বের করতে দুটি তদন্ত কমিটি গঠন করা হয়েছে। একটি কমিটির প্রধান হচ্ছেন ডিপিডিসির প্রধান প্রকৌশলী (সেন্ট্রাল) সারোয়ারে কায়নাতে নূর ও অপরটির প্রধান আইসিটি বিভাগের চিফ মো. রবিউল হাসান।"