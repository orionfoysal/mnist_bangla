"শিক্ষামন্ত্রীর ব্যক্তিগত কর্মকর্তা মো. মোতালেব হোসেন এবং মন্ত্রণালয়ের উচ্চমান সহকারী নাসিরউদ্দিনকে ঘুষ ও দুর্নীতির দায়ে গ্রেফতার করেছে পুলিশ। গত রবিবার গ্রেফতার দেখানো হলেও এর আগে দুই দিন ধরে তারা নিখোঁজ ছিলেন। নাসিরউদ্দিন শিক্ষা মন্ত্রণালয়ের উচ্চমান সহকারী বা পিয়ন পদে চাকরি করা সত্ত্বেও থাকেন খিলক্ষেতের কনকর্ড লেক সিটির ফ্ল্যাটে। ইতিপূর্বে মাধ্যমিক ও উচ্চ শিক্ষা অধিদফতরে কর্মরত ছিলেন তিনি। সে সময় তার বিরুদ্ধে এমপিওভুক্তিসহ নানা বিষয়ে অনিয়ম ও দুর্নীতির অভিযোগ ছিল।"