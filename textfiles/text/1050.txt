"রাষ্ট্রপতি নির্বাচন সামনে রেখে জাতীয় সংসদের স্পিকার ড. শিরীন শারমিন চৌধুরীর সঙ্গে আজ বৈঠক করবেন প্রধান নির্বাচন কমিশনার (সিইসি) কে এম নূরুল হুদা। বিকাল ৩টায় সংসদ ভবনে এ বৈঠক হওয়ার কথা রয়েছে। এরপর কাল এ নির্বাচন নিয়ে আনুষ্ঠানিকভাবে নির্বাচন কমিশনারদের সঙ্গে বসবেন সিইসি। নির্বাচন কমিশন ও সংসদ সচিবালয় সূত্রে এ তথ্য জানা গেছে।এদিকে রাষ্ট্রপতি নির্বাচনের ভোট গ্রহণের জন্য ভোটার তালিকা চেয়ে জাতীয় সংসদের স্পিকারের কাছে গতকাল একটি চিঠি দিয়েছে ইসি।"