"সম্প্রতি অনুষ্ঠিত হয়ে গেল ‘কুমারিকা মিস ন্যাচারাল ২০১৭’ এর গ্র্যান্ড ফিনালে। আড়ম্বরপূর্ণ এই অনুষ্ঠানে মোট ১০ জন প্রতিযোগী থেকে শীর্ষ তিনজনকে চূড়ান্ত বিজয়ী ঘোষণা করা হয়। এ বছর মিস কুমারিকা প্রতিযোগিতার চ্যাম্পিয়নের মুকুট অর্জন করেন মিস সুমাইয়া আনজুম, প্রথম রানার আপ এবং দ্বিতীয় রানার আপ হন যথাক্রমে মিস তিয়াশা শামস সৃষ্টি এবং মিস নাদিয়া সুলতানা। মিস বিউটিফুল হেয়ার হয়েছেন কাশফিয়া তাহসিন আমানী এবং মিস বিউটিফুল স্কিন হয়েছেন জান্নাতুল নওরিন। অনুষ্ঠানে শীর্ষ ১০ প্রতিযোগী নাচ, ক্যাটওয়াক, অভিনয় ইত্যাদি বিভিন্ন পারফরম্যান্সের মাধ্যমে তাদের প্রতিভা তুলে ধরেন।"