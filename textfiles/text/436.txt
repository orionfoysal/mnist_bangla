"মাটি ও আবহাওয়া অনুকূলে থাকায় অল্প খরচে বেশি লাভের আশায় বেদানা চাষে স্বাবলম্বী হওয়ার স্বপ্ন দেখছেন বিরলের আবু বক্কর সিদ্দিক, মো. মহসীনসহ ১০ চাষী। দিন দিন এর চাষ বাড়ছেই। এ ছাড়া ফলন ভালো হলে স্থানীয় চাহিদা মিটিয়ে বাণিজ্যিকভাবে এই বেদানা দেশের বিভিন্ন স্থানে সরবরাহ করা সম্ভব বলে মনে করছেন তারা। আর এতে বিদেশ থেকে বেদানা আমদানি কমে যাবে এবং বৈদেশিক মুদ্রা বাঁচবে। বিরল এলাকার মাটি ও আবহাওয়া বেদানা চাষের জন্য বেশ উপযোগী, তাই অন্যান্য ফসলের পাশাপাশি বিভিন্ন গ্রামে চাষ করা হচ্ছে দেশি বেদানা, জানায় কৃষি বিভাগ।"