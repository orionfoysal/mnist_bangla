"মাদককে ‘না’ বলার শপথ নিয়ে স্বাভাবিক জীবনে ফিরলেন রংপুর মহানগরের ১০৮ মাদক ব্যবসায়ী ও সেবী। বৃহস্পতিবার রাতে ৮ নম্বর ওয়ার্ডের সোনার চাঁদ নিম্নমাধ্যমিক বিদ্যালয় মাঠে এক অনুষ্ঠানে তাদের শপথ পাঠ করান স্বরাষ্ট্র মন্ত্রণালয় সম্পর্কিত সংসদীয় স্থায়ী কমিটির সভাপতি টিপু মুনিশ এমপি।অনুষ্ঠানে প্রধান অতিথি টিপু মুনিশ বলেন, ‘পর্যায়ক্রমে অন্যদেরও পুনর্বাসন করা হবে। মাদক ব্যবসায়ী ও সেবীরা স্বাভাবিক জীবনে ফিরে এলে এলাকা মাদকমুক্ত হবে।’ এ সময় ৩৫ মাদক ব্যবসায়ী ও সেবীকে একটি করে ভ্যান প্রদান করা হয়।"