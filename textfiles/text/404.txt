"ফরিদপুরের ভাঙ্গায় মাইক্রোবাস খাদে পড়ে দুজন নিহত হয়েছেন। মাদারীপুরে বাস খাদে পড়ে যাত্রী, ব্রাহ্মণবাড়িয়ায় পিকআপ ভ্যান খাদে পড়ে চালক, বাগেরহাটে বাসের ধাক্কায় মোটরসাইকেল আরোহী, বগুড়ায় অ্যাম্বুলেন্সের ধাক্কায় নির্মাণ শ্রমিক, গোপালগঞ্জে ট্রলিচাপায় যুবলীগ নেতা ও টাঙ্গাইলে সড়ক দুর্ঘটনায় প্রাণ হারিয়েছেন একজন। এসব দুর্ঘটনায় আহত হয়েছেন আরও ২৫ জন। প্রতিনিধিদের খবর— ভাঙ্গা : ফরিদপুরের ভাঙ্গায় ঢাকা-খুলনা মহাসড়কের সূর্য্যনগর নামক স্থানে গতকাল সকাল সাড়ে ৯টায় মাইক্রোবাস দুর্ঘটনায় দুজন নিহত এবং দুজন আহত হয়েছেন। আহতদের মধ্যে একজনের অবস্থা আশঙ্কাজনক।"