"২০০৯ সালের ২৫-২৬ ফেব্রুয়ারি তৎকালীন বিডিআর (বর্তমানে বিজিবি) সদর দফতর, পিলখানায় সংঘটিত বর্বরোচিত হত্যাকাণ্ডে নিহত সেনা কর্মকর্তাদের শ্রদ্ধা-ভালোবাসায় স্মরণ করা হচ্ছে। এতদিন পরে হলেও নির্মম ওই হত্যাযজ্ঞের শিকার সব সেনা কর্মকর্তার স্বজনরা হত্যাযজ্ঞের কারণ জানতে ও পরিকল্পনাকারীদের দেখতে চান। তারা বিয়োগান্তক এই দিনটিকে ‘শহীদ সেনা দিবস’ ঘোষণারও দাবি জানান। গতকাল সকালে পিলখানা হত্যাকাণ্ডের ৯ বছর পূর্তিতে নিহত সেনা কর্মকর্তাদের কবরে শ্রদ্ধা জানাতে এসে আবেগাপ্লুত কণ্ঠে স্বজনরা এ দাবি জানান। নিহত লে. কর্নেল গোলাম কিবরিয়া মোহাম্মদ নিয়ামতউল্লাহর মেয়ে ইফরিত জানায়, বাবা মারা যাওয়ার সময় আমি প্রথম শ্রেণিতে পড়তাম।"