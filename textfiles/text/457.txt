"ঢাকার হযরত শাহজালাল আন্তর্জাতিক বিমানবন্দরে এক যাত্রীর অন্তর্বাস থেকে ৪৩টি সোনার বার জব্দ করেছে শুল্ক গোয়েন্দা। ৪ কেজি ২৮৬ গ্রাম ওজনের এই সোনার আনুমানিক বাজারমূল্য দুই কোটি ১৪ লাখ ৩০ হাজার টাকা। সোমবার মধ্যরাতে সিঙ্গাপুর থেকে আসা আনোয়ার হোসেন নামে ওই যাত্রীর শরীরে এই সোনা পাওয়া যায়। গতকাল শুল্ক গোয়েন্দা ও তদন্ত অধিদফতরের মহাপরিচালক মইনুল হক জানান, রাত ৯টায় সিঙ্গাপুর থেকে ঢাকায় শাহজালাল বিমানবন্দরে নামেন আনোয়ার। তার কাছে অবৈধ সোনা আছে বলে আগেই খবর পান শুল্ক গোয়েন্দারা।"