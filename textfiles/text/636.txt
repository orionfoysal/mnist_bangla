"দেশে শীর্ষ ঋণখেলাপি ২৫টি প্রতিষ্ঠান। এসব প্রতিষ্ঠানের কাছে ব্যাংকসমূহের বকেয়া ঋণের পরিমাণ ১০ হাজার ৬৩৫ কোটি টাকার বেশি। এর মধ্যে খেলাপি হয়ে গেছে ৯ হাজার ৬৯৬ কোটি টাকা। খেলাপি ঋণের এ তথ্য সংসদীয় কমিটিকে দিয়েছে বাংলাদেশ ব্যাংক। কমিটি ঋণখেলাপি প্রতিষ্ঠানের কাছ থেকে টাকা আদায় করে খেলাপি ঋণ কমিয়ে আনতে এবং ঋণ আদায়ে অর্থ মন্ত্রণালয়ের ব্যাংকিং ও আর্থিক প্রতিষ্ঠান  বিভাগ ও বাংলাদেশ ব্যাংকের সমন্বয়ে একটি কমিটি করার সুপারিশ করেছে।"