"গাজীপুরের পূবাইলে কিশোরী পোশাক শ্রমিককে ধর্ষণের অভিযোগে মোমেন খন্দকারকে (৩৫) গ্রেপ্তার করা হয়েছে। শুক্রবার দুপুরে র্যাবের ধাওয়া খেয়ে পালানোর সময় গাজীপুর গোয়েন্দা পুলিশের টহল টিম তাকে পুবাইল থেকে গ্রেপ্তার করে। জানা গেছে, শুক্রবার সকাল থেকেই র্যাবের একটি দল সাদা পোশাকে মোমেনের গতিবিধি অনুসরণ করে আসছিল। দুপুর দেড়টার দিকে মোমেন সহযোগী মোক্তারের কলেজ গেটের বাসায় ঢুকে। র্যাব এগিয়ে গেলে টের পেয়ে মোমেন বাসার পেছন দিয়ে বের হয়ে একটি অটোযোগে পালাতে থাকে।"