"পশ্চিমবঙ্গের মুর্শিদাবাদ জেলায় গতকাল একটি যাত্রীবাহী বাস ব্রিজ থেকে নদীতে পড়ে গেলে বাসটির কমপক্ষে ২ শিশুসহ ৩৬ যাত্রী নিহত হয়। বেঁচে যাওয়া যাত্রীদের বরাতে পুলিশ জানিয়েছে, দুর্ঘটনার সময় বাসটির চালক ফোনে কথা বলছিলেন।  যাত্রীদের নিষেধ সত্ত্বেও চালক কথা বলা অব্যাহত রেখেছিলেন। চালকের ফোনে কথা বলা-ই দুর্ঘটনার কারণ বলে পুলিশের ধারণা। পুলিশ আরও জানায়, বিপরীত দিক থেকে আসা একটি ট্রাকের সঙ্গে মুখোমুখি সংঘর্ষ এড়াতে গিয়েই বাসটি ব্রিজের পার্শ্ব  রেলিং ভেঙে নিচে নদীতে পরে যায়।"