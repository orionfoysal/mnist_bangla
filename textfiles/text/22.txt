"কলকাতা বইমেলায় ভিন্ন মাত্রা পেয়েছে বাংলাদেশ প্যাভিলিয়ন। সল্টলেক সেন্ট্রাল পার্কে আয়োজিত ৪২তম এই আন্তর্জাতিক বইমেলা প্রাঙ্গণের প্রায় সাড়ে তিন হাজার বর্গফুট জুড়ে করা হয়েছে বাংলাদেশ প্যাভিলিয়ন। ঢাকার ঐতিহ্যবাহী ‘আহসান মঞ্জিল’এর আদলে নির্মিত হয়েছে এ প্যাভিলিয়ন।সরকারি ও বেসরকারি মিলিয়ে মোট ৪২টি স্টল রয়েছে প্যাভিলিয়নে। যার মধ্যে অন্যতম বাংলা একাডেমি, নজরুল ইনস্টিটিউট, জাতীয় গ্রন্থকেন্দ্র, বাংলাদেশ ইসলামিক ফাউন্ডেশন, বাংলাদেশ শিশু একাডেমি, চলচ্চিত্র ও প্রকাশনা অধিদফতরের পাশাপাশি আছে সময় প্রকাশন, আগামী প্রকাশনী, আহমদ পাবলিশিং হাউস, অবসর প্রকাশনা সংস্থা, অনন্যা, পাঠক সমাবেশের মতো নামি বেসরকারি প্রকাশনী সংস্থাগুলোও।"