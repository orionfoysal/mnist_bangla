"বিএনপির স্থায়ী কমিটির সদস্য ব্যারিস্টার মওদুদ আহমদ অভিযোগ করে বলেছেন, বিএনপি চেয়ারপারসন ও তিনবারের সাবেক প্রধানমন্ত্রী বেগম খালেদা জিয়াকে কারাগারে কোনো ডিভিশন দেওয়া হয়নি। তাকে সাধারণ কয়েদি হিসেবে রাখা হয়েছে। ফাঁসির আসামিকে যেভাবে রাখা হয়, সেভাবে নির্জন কারাগারে রাখা হয়েছে তাকে। অথচ বেগম খালেদা জিয়া সাবেক প্রধানমন্ত্রীই নন, একজন সাবেক সংসদ সদস্য, সংসদে দুবারের বিরোধীদলীয় নেতা এবং একটি বৃহৎ রাজনৈতিক দলের প্রধান। কিন্তু তাকে এখনো পর্যন্ত কোনো ডিভিশন দেওয়া হয়নি।"