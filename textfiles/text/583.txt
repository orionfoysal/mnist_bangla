"বগুড়া সদরের আপুইল এলাকায় বৃহস্পতিবার রাতে এক বাড়িতে ডাকাতি হয়েছে। পুলিশ ও স্থানীয়রা জানায়, রাত আড়াইটার দিকে ফাপোর ইউনিয়নের ওই এলাকায় নুরুন্নবীর বাড়িতে একদল ডাকাত ঢুকে। দুর্বৃত্তরা প্রথমে ওই বাড়িতে থাকা নারী ও শিশুদের অস্ত্রের মুখে জিম্মি করে। এ সময় তারা ধারাল অস্ত্রের ভয় দেখিয়ে বাড়ির কয়েক নারীসহ গৃহকর্তা আব্দুল গনি ও মাহমুদ হোসেনকে বেঁধে রাখে এবং কয়েকজনকে মারপিটও করে। ডাকাতদের হাতে ধারাল হাঁসুয়া, ছুরিসহ অন্যান্য ধারাল অস্ত্র ছিলো।"