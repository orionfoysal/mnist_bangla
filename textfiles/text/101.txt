"খুলনার জ্যেষ্ঠ সাংবাদিক মল্লিক সুধাংশুর সঙ্গে অশালীন ও ঔদ্ধত্যপূর্ণ আচরণকারী তেরখাদা উপজেলা নির্বাহী কর্মকর্তা (ইউএনও) মো. লিটন আলীর অপসারণের দাবি জানিয়েছে সাংবাদিকদের বিভিন্ন সংগঠন। গতকাল দুপুরে বিভাগীয় কমিশনার বরাবর দেওয়া স্মারকলিপিতে অবিলম্বে তার দৃষ্টান্তমূলক শাস্তির দাবি জানানো হয়। অতিরিক্ত বিভাগীয় কমিশনার (সার্বিক) মোহাম্মদ ফারুক হোসেন এ স্মারকলিপি গ্রহণ করেন। জানা যায়, গত ১৫ ফেব্রুয়ারি মল্লিক সুধাংশুর সঙ্গে ফোনালাপে অশালীন, ঔদ্ধত্যপূর্ণ ও তুচ্ছতাচ্ছিল্য আচরণ করেন ইউএনও।"
।"