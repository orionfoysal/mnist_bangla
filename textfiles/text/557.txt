"আখেরি মোনাজাতে লাখো কণ্ঠে আমিন আমিন ধ্বনির মধ্য দিয়ে গতকাল শেষ হয়েছে তিন দিনের রংপুর জেলা ইজতেমা। আখেরি মোনাজাতে কয়েক লাখ মুসল্লি অংশ নেন। মোনাজাত পরিচালনা করেন তাবলিগ জামাতের কেন্দ্রীয় আহলে শূরা সদস্য মাওলানা মোশাররফ হোসাইন।আখেরি মোনাজাতে শরিক হওয়ার জন্য সকাল থেকেই দূর-দূরান্ত থেকে বিভিন্ন বয়সের মুসল্লিরা আসতে শুরু করেন। বেলা পৌনে ১২টায় আখেরি মোনাজাত শুরুর আগ পর্যন্ত ইজতেমা ময়দান পূর্ণ হয়ে চারদিকে দুই কিলোমিটার এলাকায় ছড়িয়ে পড়ে।"