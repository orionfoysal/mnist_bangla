"সাংবাদিক, সাহিত্যিক ও চলচ্চিত্র নির্মাতাসহ বহুমুখী প্রতিভার অধিকারী ছিলেন জহির রায়হান। তিনি ১৯৩৫ সালের ১৯ আগস্ট বর্তমান ফেনী জেলার অন্তর্গত মজুপুর গ্রামে জন্মগ্রহণ করেন। পারিবারিক নাম আবু আবদার মোহাম্মদ জহিরুল্লাহ। বড় ভাই সাহিত্যিক, সাংবাদিক শহীদুল্লাহ কায়সারকে স্বাধীনতার আগ মুহূর্তে আলবদর বাহিনী অপহরণ করে। নিখোঁজ ভাইকে খুঁজতে ১৯৭২ সালের ৩০ জানুয়ারি জহির রায়হান মিরপুর এলাকায় যাওয়ার পর তার সন্ধান পাওয়া যায়নি।"