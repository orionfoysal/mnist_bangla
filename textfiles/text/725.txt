"অভিবাসীদের স্বার্থ সংরক্ষণে সরকার কাজ করছে বলে জানিয়েছেন পররাষ্ট্র প্রতিমন্ত্রী শাহরিয়ার আলম। তিনি বলেন, অনিয়ন্ত্রিত অভিবাসন শোষণের হাতিয়ার হিসেবে কাজ করে। এ জন্য অনিরাপদ ও অনিয়ন্ত্রিত অভিবাসন বন্ধ করতে হবে। গতকাল রাজধানীর সিরডাপ মিলনায়তনে নিরাপদ অভিবাসন নিয়ে আন্তসরকার সমঝোতাবিষয়ক আলোচনা সভায় তিনি এ কথা বলেন। পার্লামেন্টারিয়ানস ককাস অন মাইগ্রেশন অ্যান্ড ডেভেলপমেন্টের আয়োজনে অনুষ্ঠানটির সঞ্চালনা করেন সংস্থাটির সভাপতি ইসরাফিল আলম।"