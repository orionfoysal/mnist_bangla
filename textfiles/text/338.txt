"পুলিশের সঙ্গে কথিত বন্দুকযুদ্ধে কুষ্টিয়া ও নারায়ণগঞ্জে দুজন নিহত হয়েছেন। নিহতরা মামলার আসামি বলে পুলিশ জানিয়েছে। আমাদের প্রতিনিধিদের পাঠানো খবর—কুষ্টিয়া : কুষ্টিয়া পুলিশের সঙ্গে কথিত বন্দুকযুদ্ধে নিহত ব্যক্তির নাম তৌহিদ (৩৫)। তিনি ঝিনাইদহ জেলার শৈলকুপা উপজেলার মুথরাপুর গ্রামের ইসমাইল হোসেনের ছেলে। গতকাল গভীর রাতে কুষ্টিয়া-ঝিনাইদহ মহাসড়কের সদর উপজেলার মহিষাডাঙ্গা এলাকায় এ বন্দুকযুদ্ধের ঘটনা ঘটে।"