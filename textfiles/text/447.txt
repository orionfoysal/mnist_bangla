"বাগেরহাটের মংলা উপজেলার সুন্দরবন সংলগ্ন গোড়া বুড়বুড়িয়া এলাকায় আবারও বাঘের আক্রমণে একটি গরু মারা গেছে। গতকাল ভোরে উপজেলার সুন্দরবন ইউনিয়নের বুড়বুড়িয়া ব্রিজ সংলগ্ন রাস্তার পাশে ঘাস খাওয়ার সময় গরুটির ওপর আক্রমণ করে একটি বাঘ। এতে ঘটনাস্থলে গরুটি মারা যায়। এর আগে গত বৃহস্পতিবার চিলা ইউনিয়নের বৈদ্যমারী বাজার সংলগ্ন খড়মা নদীর পাড়ে বাঘের আক্রমণে আরও একটি গরু মারা যায়। এছাড়া গতকাল বাঘের আক্রমণে একটি মায়াবী হরিণ তাড়া খেয়ে বৈদ্যমারী বাজার সংলগ্ন কাকড়া হ্যাচারিতে ঢুকে পড়ে।"