"লালমনিরহাট ও কুড়িগ্রাম জেলা দুটিকে বিভক্তকারী ধরলা নদীর ওপর ৯৫০ মিটার দ্বিতীয় ধরলা সেতুর মূল নির্মাণকাজ শেষ হয়েছে। অন্যদিকে রংপুর-লালমনিরহাট জেলার মধ্যে দূরত্ব কমিয়ে আনতে তিস্তা নদীর ওপর ৮৫০ মিটার দ্বিতীয় তিস্তা সড়কসেতুর নির্মাণকাজও শেষ হয়েছে। আগামী মার্চেই প্রধানমন্ত্রী শেখ হাসিনা সেতু দুটি উদ্বোধন করতে পারেন বলে জানিয়েছেন সংশ্লিষ্টরা। এই সেতু দুটি চালু হলে এ অঞ্চলের মানুষের অর্থনৈতিক সম্ভাবনার দ্বার খুলে যাবে। যাতায়াতের ক্ষেত্রে নতুন দিগন্ত উন্মোচন হবে।"