"ছেলে কেন এ প্লাস পেল না— জানতে চাওয়ায় এক অভিভাবকের ওপর পৈশাচিক নির্যাতন চালানোর ঘটনায় কক্সবাজারজুড়ে তোলপাড় চলছে। রবিবার সকাল ১০টায় কক্সবাজার সদরের ঝিলংজা খরুলিয়া উচ্চবিদ্যালয় মাঠে প্রকাশ্যে এ ঘটনা ঘটানো হয়। গতকাল এ ব্যাপারে বিদ্যালয়ের প্রধান শিক্ষকসহ সাত শিক্ষকের বিরুদ্ধে মামলা হয়েছে।জানা গেছে, অভিভাবক আয়াত উল্লাহর ছেলে শাহরিয়ার নাফিস আবির খরুলিয়া কেজি অ্যান্ড প্রি-ক্যাডেট স্কুলের দ্বিতীয় শ্রেণির ছাত্র। প্রথম শ্রেণিতে ছেলে কেন এ প্লাস পেল না— জানতে রবিবার সকালে স্কুলে যান আয়াত উল্লাহ।"