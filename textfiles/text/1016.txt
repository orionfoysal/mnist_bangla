"বাংলাদেশ ক্রীড়া লেখক সমিতির ২০১৭ সালের বর্ষসেরা ক্রীড়াবিদ হয়েছেন সাকিব আল হাসান। সমিতির পুরস্কার জিততে বিশ্বসেরা অলরাউন্ডার পেছনে ফেলেছেন অর্ণব সারার লাদিফ ও জাফর ইকবালকে। সাকিব অবশ্য ক্রিকেট ক্যাটাগরিতেও বর্ষসেরা হয়েছেন। লাদিফ শুটিংয়ে এবং জাফর ফুটবলে বর্ষসেরা খেলোয়াড় নির্বাচিত হন। বর্ষসেরা দাবাড়ু এনামুল হোসেন রাজীব, বর্ষসেরা টিটি খেলোয়াড় সোনম সুলতানা সোমা, বর্ষসেরা সাঁতারু জোনায়না আহমেদ, বর্ষসেরা কোচ মোহাম্মদ সালাউদ্দীন (ক্রিকেট) ও বর্ষসেরা সংগঠক নির্বাচিত হয়েছেন মাহফুজা আক্তার কিরণ।"