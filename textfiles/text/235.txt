"সম্প্রতি ময়মনসিংহের তিন সাংগঠনিক জেলা কমিটি নিয়ে দায়িত্বপ্রাপ্ত নেতাদের সঙ্গে কথা বলেন বিএনপি চেয়ারপারসন বেগম খালেদা জিয়া। সেখানে ওয়ান-ইলেভেনের বিএনপির কথিত ‘সংস্কারপন্থি’ নেতা সাবেক এমপি দেলোয়ার হোসেন খান দুলুর কথা আলোচনায় ওঠে। এ সময় এক নেতা বেগম জিয়াকে বলেন, ময়মনসিংহ সদরের আসনটি ধরে রাখতে হলে দুলুর বিকল্প নেই। তিনি নেতাদের তাত্ক্ষণিক নির্দেশ দেন, দুলুর পরামর্শ নিয়ে ময়মনসিংহ দক্ষিণ জেলা কমিটি দিতে। তার জনপ্রিয়তা ও সাংগঠনিক যোগ্যতাকে প্রার্থী হওয়ার ক্ষেত্রে এগিয়ে নিয়ে গেছে।"