"দেশের ফুটবলে উদীয়মান প্রজন্মের মধ্য থেকে সেরা প্রতিভা বাছাই পরিকল্পনার অংশ হিসেবে রংপুর স্টেডিয়ামে শুরু হতে যাচ্ছে বসুন্ধরা কিংস কাপ ফুটবল টুর্নামেন্ট। আগামী এপ্রিলের প্রথম সপ্তাহে টুর্নামেন্ট শুরুর সম্ভাব্য সময় নির্ধারণ করা হয়েছে। গতকাল দুপুরে রংপুর জেলা ক্রীড়া সংস্থার সম্মেলনকক্ষে সংবাদ সম্মেলন করে বসুন্ধরা কিংসের সাধারণ সম্পাদক মিনহাজুল ইসলাম মিনহাজ এ তথ্য জানিয়েছেন।তিনি জানান, দেশের ক্রীড়াঙ্গনকে আন্তর্জাতিক পর্যায়ে নিয়ে যাওয়ার লক্ষ্যে এবং ফুটবলের হারানো ঐতিহ্য ফিরিয়ে আনতেই বসুন্ধরা গ্রুপের বসুন্ধরা কিংস এ উদ্যোগ নিয়েছে। রংপুর থেকে এর যাত্রা হবে।"