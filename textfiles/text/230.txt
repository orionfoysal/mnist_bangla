"ঘুষ আদায় করতে না পেরে দুই যুবলীগ কর্মীকে নারী নির্যাতন মামলায় ফাঁসানোর অভিযোগ ওঠেছে চুয়াডাঙ্গার জীবননগর থানার ওসির বিরুদ্ধে। রায়পুর গ্রামের আবদুল হামিদের ছেলে যুবলীগ কর্মী কবির হোসেন ও আবদুল কুদ্দুসের ছেলে যুবলীগ কর্মী আবু হুরায়রা এ অভিযোগ করেছেন।তারা জানান, সম্প্রতি প্রতিবেশীর সঙ্গে জমি নিয়ে বিরোধের সূত্র ধরে ওসি এনামুল হক তাদের কাছে মোটা অঙ্কের ঘুষ দাবি করেন। টাকা না দেওয়ায় তাদের তিনি থানায় আটকে রাখেন। এরপর ওসি প্রতিবেশী মৃত হাফিজ উদ্দিনের মেয়ে শাবানা খাতুনকে প্রলোভন দেখিয়ে তাদের বিরুদ্ধে নারী নির্যাতনের অভিযোগ করতে উদ্বুদ্ধ করেন।"