"ময়মনসিংহ জেলা আইনজীবী সমিতির কার্যকরী পরিষদের নির্বাচনে ১৫ পদের মধ্যে সভাপতিসহ ১০ পদে আওয়ামী লীগপন্থি সম্মিলিত আইনজীবী সমন্বয় পরিষদ এবং সাধারণ সম্পাদকসহ পাঁচটি পদে বিএনপিপন্থি সমন্বিত আইনজীবী ঐক্য পরিষদ প্যানেলের প্রার্থীরা নির্বাচিত হয়েছেন। গতকাল জেলা আইনজীবী সমিতি মিলনায়তনে নির্বাচনের ফল ঘোষণা করেন দায়িত্বরত প্রিজাইডিং অফিসার অ্যাডভোকেট এমদাদুল হক মিল্লাত। রবিবার নির্বাচন অনুষ্ঠিত হয়। সভাপতি পদে জালালউদ্দিন খান, সহসভাপতি আবুল হোসেন, সহ-সাধারণ সম্পাদক সানাউর রহমান তসলিম, শফিকুল ইসলাম প্রমুখ এবং সাধারণ সম্পাদক মীর     মিজানুর রহমান, সহসভাপতি আকরাম হোসেন, সহ-সাধারণ সম্পাদক আবদুল মান্নান প্রমুখ নির্বাচিত হন। "
।"