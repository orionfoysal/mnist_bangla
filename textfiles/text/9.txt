"কলকাতা-ঢাকার মধ্যে চলাচলকারী মৈত্রী এক্সপ্রেসে এক বাংলাদেশি নারীর শ্লীলতাহানির অভিযোগ উঠেছে ট্রেনের নিরাপত্তার দায়িত্বে থাকা বিএসএফের বিরুদ্ধে। জানা গেছে, গতকাল সকালে কলকাতার চিত্পুর স্টেশন থেকে মৈত্রী এক্সপ্রেস ঢাকার উদ্দেশে ছাড়ে। যাত্রাপথে ট্রেনের শৌচাগারে যান ৩৫ বছর বয়সী এক বাংলাদেশি নারী। সেখানে এক বিএসএফ জওয়ান তার শ্লীলতাহানি করেন। লোকলজ্জার ভয়ে তাত্ক্ষণিক ওই নারী নীরব থাকলেও মৈত্রী এক্সপ্রেস গেদে সীমান্তে পৌঁছানোর পর তিনি রেলের সংশ্লিষ্ট কর্মকর্তাদের কাছে অভিযোগ করেন।"