"হবিগঞ্জ শহরের নিউফিল্ডে আয়োজিত বাণিজ্য মেলায় কলেজছাত্রীকে উত্ত্যক্ত করার পর ওই ছাত্রীর পা ধরে ক্ষমা প্রার্থনা করতে হয়েছে যুবক শাহ আলমকে। জানা গেছে, গত শনিবার রাত ১১টায় শহরের নিউফিল্ডের বাণিজ্য মেলায় পরিবারের সদস্যদের নিয়ে ঘুরতে আসেন হবিগঞ্জ সরকারি মহিলা কলেজের এইচএসসি প্রথম বর্ষের এক ছাত্রী। এক পর্যায়ে তিনি কেনাকাটা শেষে বাসার ফেরার উদ্যোগ নিয়েছিলেন। এ সময় মেলার আদর্শ গার্মেন্টসের কর্মচারী চট্টগ্রামের বাসিন্দা শাহ আলম তাকে উত্ত্যক্ত করেন। ছাত্রীর পরিবারের লোকজন তখন শাহ আলমকে পাকড়াও করেন।"