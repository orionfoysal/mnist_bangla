"ঢাকায় নিযুক্ত যুক্তরাষ্ট্রের রাষ্ট্রদূত মার্শা স্টিফেনস ব্লুম বার্নিকাট বলেছেন, অর্থনৈতিক উন্নয়নে গণতন্ত্র অপরিহার্য। তিনি বলেন, একটি দেশের মানুষের স্বাধীনভাবে কথা বলা তার সাংবিধানিক অধিকার। আর এ সুযোগ থাকলে সে দেশ ব্যবসা-বাণিজ্য ও অর্থনৈতিক উন্নয়নে এগিয়ে যাবেই। বাংলাদেশও এর ব্যতিক্রম নয়। যেসব দেশ উন্নয়নের দিকে এগিয়ে যাচ্ছে, সেসব দেশের জনগণের সুযোগ-সুবিধার প্রতি সরকার গুরুত্ব দিয়ে থাকে।"