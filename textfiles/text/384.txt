"বকেয়া মজুরির আংশিক হাতে পাওয়ায় কাজে ফিরেছেন খুলনার রাষ্ট্রায়ত্ত খালিশপুর ও দৌলতপুর জুট মিলের শ্রমিকরা। ফলে ১৯ দিন বন্ধ থাকার পর মিল দুটিতে আবারও উৎপাদন শুরু হয়েছে। গতকাল দুপুরে খালিশপুর জুট মিলের শ্রমিকরা কাজে যোগ দেন।তবে আন্দোলনরত সিবিএ-ননসিবিএ শ্রমিক নেতারা জানিয়েছেন, দৈনিক মজুরির ভিত্তিতে পরিচালিত এ দুটি মিলের শ্রমিকরা কাজে যোগ দিলেও ১১ দফা দাবিতে অন্য মিলগুলোতে কর্মবিরতি অব্যাহত থাকবে। গতকাল সন্ধ্যায় এ নিয়ে জরুরি বৈঠক করেন শ্রমিক নেতারা।"