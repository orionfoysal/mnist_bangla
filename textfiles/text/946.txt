"জাতীয় রাজস্ব বোর্ড (এনবিআর) নিয়ন্ত্রিত সেন্ট্রাল ইন্টেলিজেন্স সেলের (সিআইসি) মহাপরিচলক (ডিজি) মো. বেলাল উদ্দিনকে প্রত্যাহার করেছে সরকার। অর্থমন্ত্রী আবুল মাল আবদুল মুহিতের নির্দেশনার আলোকে গতকাল অর্থ মন্ত্রণালয়ের অভ্যন্তরীণ সম্পদ বিভাগের উপসচিব সুরাইয়া পারভীন শেলী স্বাক্ষরিত প্রজ্ঞাপনে মো. বেলাল উদ্দিনকে প্রত্যাহার করে ঢাকা ট্যাক্সেস আপিলাত ট্রাইব্যুনালের সদস্য পদে পদায়ন করা হয়েছে। এর আগে মঙ্গলবার নিজে প্রজ্ঞাপন জারি করে এনবিআরকে সিআইসি মহাপরিচালককে প্রত্যাহারের নির্দেশ দেন অর্থমন্ত্রী। এদিকে, এনবিআরের নতুন চেয়ারম্যান মো. মোশাররফ হোসেন ভূঁইয়া মঙ্গলবার দীর্ঘদিন চলতি দায়িত্বে থাকা তিন কর্মকর্তাকে পদোন্নতি দেন।"
।"