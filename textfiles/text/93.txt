"প্রেমের সম্পর্কের অবনতি হওয়ায় মাদারীপুরে বাসায় ঢুকে একাদশ শ্রেণির এক কলেজ ছাত্রীকে ব্লেড দিয়ে জখম করেছে শাওন খান নামে এক যুবক। মঙ্গলবার রাত ১০টার দিকে পৌর শহরের চৌরাস্তা এলাকায় এ ঘটনা ঘটে। আহত ওই কলেজ ছাত্রী সদর হাসপাতালে চিকিৎসাধীন।পুলিশ ও ছাত্রীর পরিবারের সদস্যরা জানান, পৌর শহরের রকেট বিড়ি এলাকার শাওন খানের (২৩) সঙ্গে ওই কলেজছাত্রীর সঙ্গে প্রেমের সম্পর্ক ছিল। তবে কয়েকদিন ধরে সর্ম্পকের অবনতি হলে কলেজে আসা-যাওয়া এবং প্রাইভেট পড়তে গেলে শাওন ওই ছাত্রীর পিছু নিত।"