"ফজর নামাজের পর আম বয়ানের মধ্য দিয়ে টঙ্গীর তুরাগতীরে গতকাল শুরু হয়েছে দ্বিতীয় বৃহত্তম ধর্মীয় জমায়েত তাবলিগ জামাতের তিন দিনব্যাপী ৫৩তম বিশ্ব ইজতেমার দ্বিতীয় বা শেষ পর্ব। আগামীকাল আখেরি মোনাজাতের মধ্য দিয়ে শেষ হবে এবারের বিশ্ব ইজতেমার উভয় পর্বের যত আয়োজন। গতকাল কয়েক লাখ মুসল্লি জুমার নামাজে শরিক হন। আম বয়ান করেন বাংলাদেশের মাওলানা ওমর ফারুক। পথে পথে নানা ভোগান্তির শিকার হয়ে ১৩ জেলার কয়েক লাখ মুসল্লি ইজতেমাস্থলে এসেছেন।"