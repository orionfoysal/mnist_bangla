"বিজিবির দক্ষিণ-পশ্চিম রিজিয়ন কমান্ডার ব্রিগেডিয়ার জেনারেল খালিদ আল মামুন বলেছেন, সীমান্ত আগের চেয়ে এখন অনেক বেশি সুরক্ষিত। হত্যা, চোরাচালানি ও মানবপাচার এখন প্রায় শূন্যের কোটায়। রবিবার রাতে বেনাপোল প্রেস ক্লাবে সাংবাদিকদের সঙ্গে মতবিনিমিয়কালে তিনি এসব কথা বলেন। এর আগে তিনি নোমান্স ল্যান্ডে বিজিবি ও বিএসএফ’র যৌথ কুচকাওয়াজ পরিদর্শন করেন। সভায় উপস্থিত ছিলেন, বিজিবির খুলনা সেক্টর কমান্ডার তৌহিদুজ্জামান, যশোর-৪৯ বিজিবির অধিনায়ক লে. কর্নেল আরিফুল হক, আরআইবির অধিনায়ক লে. কর্নেল খবির উদ্দিন প্রমুখ।"