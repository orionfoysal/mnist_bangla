"বরিশালের আগৈলঝাড়া উপজেলার গৈলা গ্রামে ১৮৯৩ সালের ২৩ জানুয়ারি গৈলা উচ্চ ইংরেজি স্কুলটি ১২২ শিক্ষার্থী নিয়ে যাত্রাা করে। কিন্তু তার অনেক আগ থেকেই গৈলা আলোকিত গ্রাম। আরও অন্তত অর্ধশত বছর আগে এ গ্রামের কবীন্দ্রবাড়িতে (ন হন্যতে, মংপুতে রবীন্দ্রনাথ ও অন্যান্য বিখ্যাত গ্রন্থের লেখক মৈত্রেয়ী দেবীর বাড়ি) চালু হয়েছিল সংস্কৃত শিক্ষার কলেজ; যেখানে ঢাকা, চট্টগ্রাম, সিলেট, ফরিদপুর প্রভৃতি জেলা থেকে শিক্ষার্থীরা পড়াশোনার জন্য আসতেন। পাশাপাশি ছিল মৌলভিদের কাছে ফারসি ভাষা শিক্ষার ব্যবস্থাও। রবীন্দ্রনাথ তার ‘সহজ পাঠ’-এ উল্লেখ করেছেন বরিশালের গৈলা গ্রামের নাম।"