"বস্ত্রখাতের সবচেয়ে বড় প্রদর্শনী ১৫তম ঢাকা ইন্টারন্যাশনাল টেক্সটাইল অ্যান্ড গার্মেন্ট মেশিনারি এক্সিবিউশন— ডিটিজি শুরু হয়েছে। চার দিনব্যাপী এ প্রদর্শনী চলবে ১১ ফেব্রুয়ারি পর্যন্ত। আয়োজকরা জানিয়েছেন, এ প্রদর্শনীতে বিশ্বের ৩৬টি দেশের খ্যাতনামা ১ হাজার ১০০টি টেক্সটাইল ও গার্মেন্টস মেশিনারি কোম্পানি ১ হাজার ২০০টি স্টলে অংশ নেবে। প্রতিদিন বেলা ১২টা থেকে রাত ৮টা পর্যন্ত প্রর্দশনী সবার জন্য উম্মুক্ত। গতকাল রাজধানীর বঙ্গবন্ধু আন্তর্জাতিক সম্মেলন কেন্দ্রে এ প্রদর্শনীর উদ্বোধন করেন অর্থ ও পরিকল্পনা মন্ত্রী এম এ মান্নান এমপি।"