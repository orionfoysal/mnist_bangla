"শীতে আগুন পোহাতে গিয়ে দগ্ধ হয়ে রংপুর মেডিকেল কলেজ (রমেক) হাসপাতালের বার্ন ইউনিটে চিকিত্সাধীন আরও একজন মারা গেছেন।রংপুরের মিঠাপুকুরের শাহীনুরী বেগম (৫০) গতকাল সকালে মারা গেছেন বলে বার্ন ইউনিটের সহকারী রেজিস্ট্রার নুর আলম সিদ্দিক জানিয়েছেন। এনিয়ে চলতি মাসে আগুন পোহাতে গিয়ে দগ্ধ হয়ে হাসপাতালে চিকিত্সাধীন অবস্থায় ১৫ জনের মৃত্যু হলো। তদের মধ্যে ১৪ জনই নারী। নুর আলম সিদ্দিক জানান, বর্তমানে আগুন পোহাতে গিয়ে দগ্ধ আরও ৫৮ জন চিকিত্সাধীন রয়েছেন।"