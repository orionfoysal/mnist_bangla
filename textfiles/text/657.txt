"জানুয়ারিতে কিছুটা স্থিতিশীল থাকলেও চলতি ফেব্রুয়ারির শুরু থেকেই অস্থির হয়ে ওঠে শেয়ারবাজার। এর ফলে গত এক সপ্তাহের ব্যবধানে ঢাকা স্টক এক্সচেঞ্জে (ডিএসই) বাজার মূলধন কমেছে চার হাজার কোটি টাকা। তবে আগের সপ্তাহের চেয়ে লেনদেন বেড়েছে। বাজার সংশ্লিষ্টরা বলছেন, রাজনৈতিক অস্থিরতার প্রভাবে শেয়ারবাজারে কিছুটা নেতিবাচক প্রভাব ছিল। এ ছাড়া বাংলাদেশ ব্যাংকের এডিআর কমানোর খবরেও বিনিয়োগকারীদের মধ্যে আতঙ্ক তৈরি হয়।"