"প্রাচীন বঙ্গের রূপকথার গল্প ‘সাত ভাই চম্পা’ নিয়ে নির্মিত হয়েছে মেগা টিভি সিরিজ। বাংলাদেশি অভিনেতা-অভিনেত্রী ও কলাকুশলীদের নিয়ে নির্মিত ‘সাত ভাই চম্পা’ আগামী ২৩ ফেব্রুয়ারি থেকে ‘চ্যানেল আই’তে প্রতি সপ্তাহে বুধ, বৃহস্পতি ও শুক্রবার রাত ৮টায় প্রচারিত হবে। গত রবিবার পাঠানো এক সংবাদ বিজ্ঞপ্তিতে এ তথ্য জানান হয়। ‘সাত ভাই চম্পা’র প্রিমিয়ার অনুষ্ঠানে প্রধান অতিথি ছিলেন তথ্যমন্ত্রী হাসানুল হক ইনু এবং বিশেষ অতিথি হিসেবে উপস্থিত ছিলেন তথ্য প্রতিমন্ত্রী তারানা হালিম। অনুষ্ঠানে স্বাগত বক্তব্য রাখেন ইমপ্রেস টেলিফিল্ম লিমিটেডের ব্যবস্থাপনা পরিচালক  ফরিদুর রেজা সাগর ও চ্যানেল আইয়ের পরিচালক ও বার্তাপ্রধান শাইখ সিরাজ।"