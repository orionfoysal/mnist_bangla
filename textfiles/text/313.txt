সিলেটে নিজ দলের ক্যাডারদের হামলায় এক ছাত্রলীগ কর্মী খুন হয়েছে। খুন হওয়া ছাত্রলীগ কর্মী তানিম খান সিলেট সরকারি কলেজের বিএ (পাস) কোর্সের শিক্ষার্থী। রবিবার রাত ৯টার দিকে নগরীর টিলাগড় এলাকায় রাজমহল সুইটসের সামনে এ হামলার ঘটনা ঘটে। হামলাকারীদের ধারালো অস্ত্রের কোপে গুরুতর আহত অবস্থায় স্থানীয়রা তানিমকে সিলেটের ওসমানী মেডিকেল কলেজ হাসপাতালে নিয়ে গেলে সেখানেই মারা যায় সে। নিহত তানিম খান সিলেটের ওসমানীসগর উপজেলার বুরুঙ্গা ইউনিয়নের নিজ বুরুঙ্গা গ্রামের ইসরাইল আলীর ছেলে।"