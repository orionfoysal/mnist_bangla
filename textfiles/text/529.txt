"ছয় মাসের মধ্যে ডাকসু নির্বাচনের ব্যবস্থা নিতে ঢাকা বিশ্ববিদ্যালয় কর্তৃপক্ষকে নির্দেশ দিয়েছে হাই কোর্ট। বিচারপতি সৈয়দ মোহাম্মদ দস্তগীর হোসেন ও বিচারপতি মো. আতাউর রহমান খানের সমন্বয়ে গঠিত হাই কোর্ট বেঞ্চ গত বুধবার এ রায় দেন। ২৫ শিক্ষার্থীর রিট আবেদনের পরিপ্রেক্ষিতে শুনানি শেষে আদালত এই স্মরণীয় রায় দিয়েছে। স্মর্তব্য, দুই যুগেরও বেশি সময় ধরে দেশের শিক্ষাপ্রতিষ্ঠানগুলোতে ছাত্রসংসদ নির্বাচন হচ্ছে না। কোনো নিষেধাজ্ঞা না থাকলেও ছাত্রসংসদ নির্বাচনের বিষয়টি কালো চাদরে ঢেকে রাখা হয়েছে প্রায় ২৮ বছর ধরে।"