"অতি সংগোপনে পশ্চিম রেলের অফিসার্স কোয়ার্টারের কোটি টাকা মূল্যের অর্ধশত মেহগনি গাছ কেটে সাবাড় করা হয়েছে! প্রকাশ্যে নিলাম না করে গত এক মাসে ৩০ বছরের পুরনো এসব মেহগনি গাছ গোপনে কাটা হয়। এই কাঠে ফার্নিচার বানাতে দিয়েছেন পশ্চিম রেলওয়ের কয়েক কর্মকর্তা। শুধু তাই নয়, আলামত নিশ্চিহ্ন করতে মূলকাণ্ড উপড়ে ফেলা হয়েছে। পাশাপাশি গাছ কেটে ফেলার জন্য যে গর্ত তৈরি হয় সেগুলো মাটি দিয়ে ভরাট করা হয়। কয়েকটি গাছের গুঁড়ি পুড়িয়েও আলামত নষ্টের চেষ্টা করেন সংশ্লিষ্টরা।"