প্রধানমন্ত্রীর কার্যালয়ের ভারপ্রাপ্ত সচিবের দায়িত্ব পেলেন সাজ্জাদুল হাসান। আর প্রধানমন্ত্রীর পিএস-১ পদে স্থলাভিষিক্ত করা হয়েছে কার্যালয়ের মহাপরিচালক মো. তোফাজ্জল হোসেন মিয়াকে। বৃহস্পতিবার জনপ্রশাসন মন্ত্রণালয় এই আদেশ জারি করে। এতে উল্লেখ করা হয়েছে শেখ হাসিনা যতদিন প্রধানমন্ত্রীর পদে থাকবেন বা প্রধানমন্ত্রী যতদিন তোফাজ্জল হোসেনকে তার একান্ত সচিব পদে বহাল রাখতে চাইবেন ততদিন এই নিয়োগ কার্যকর থাকবে। এর আগে ২০১৬ সালের ১৩ জানুয়ারি তাকে প্রধানমন্ত্রীর কার্যালয়ের মহাপরিচালক নিয়োগ দেওয়া হয়।"