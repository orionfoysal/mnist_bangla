"দক্ষিণ কোরিয়ার পংচ্যাংয়ে চলমান শীতকালীন অলিম্পিক ঘিরে দীর্ঘ দিন ধরে চলা উত্তর ও দক্ষিণ কোরিয়ার মধ্যকার উত্তেজনাকর সম্পর্ক অনেকটাই ঠাণ্ডা হয়ে আসে। সাম্প্রতিক এই ঘটনাপ্রবাহে অনেকেই ভাবতে শুরু করেছেন, দেশ দুটির মধ্যকার সম্পর্ক হয়তো সত্যিকার অর্থেই উন্নত হতে শুরু করেছে। কিন্তু বাস্তবতা বলছে ভিন্ন কথা। পিয়ংইয়ংয়ের হুঁশিয়ারি সত্ত্বেও কোরীয় উপদ্বীপে যুক্তরাষ্ট্রের সঙ্গে ফের সামরিক মহড়া শুরুর ঘোষণা দিয়েছে দক্ষিণ কোরিয়া। অলিম্পিক কেন্দ্র করে সম্পর্কের ‘সাময়িক বরফগলন’ সত্ত্বেও যৌথ সামরিক মহড়া অব্যাহত রাখবে বলে ঘোষণা দিয়েছে দেশটি।"