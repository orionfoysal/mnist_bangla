"নওগাঁর সাপাহারে দুই সাংবাদিককে পিটিয়ে আহত করেছে সন্ত্রাসীরা। গতকাল দুপুরে গিয়াস মার্কেটে এ ঘটনা ঘটে। হামলাকারীরা সাংবাদিকদের ক্যামেরাও ছিনিয়ে নিয়েছে।আহত দুই সাংবাদিক হলেন বেসরকারি টেলিভিশন চ্যানেল আইয়ের প্রতিনিধি ও নওগাঁ জেলা প্রেস ক্লাব সভাপতি কায়েস উদ্দীন এবং এটিএন বাংলা ও এটিএন নিউজের প্রতিনিধি রায়হান আলম। সন্ত্রাসীরা এটিএন নিউজ ও এটিএন বাংলার ক্যামেরাম্যান সুমন ইসলামকেও মারধর করে।"