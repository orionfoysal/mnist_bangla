"জাতীয় প্রেস ক্লাবে নাগরিক সমাবেশ ও মানববন্ধনে বক্তারা বলেছেন, ফাঁসিতে ঝোলানো যুদ্ধাপরাধীর জন্য শোক প্রস্তাব গ্রহণ করা রাষ্ট্রদ্রোহের শামিল। যুদ্ধাপরাধীদের পক্ষে যারা এ ধরনের অবস্থান নেন, তাদেরও বিচারের আওতায় আনতে হবে। গতকাল সুচিন্তা ফাউন্ডেশন, সচেতন নাগরিক সমাজসহ কয়েকটি সংগঠনের ব্যানারে অনুষ্ঠিত এ সমাবেশে সভাপতিত্ব করেন প্রেস ক্লাব সভাপতি মো. শফিকুর রহমান। বক্তব্য রাখেন একাত্তরের ঘাতক দালাল নির্মূল কমিটির সভাপতি শাহরিয়ার কবির, সুচিন্তা ফাউন্ডেশনের নির্বাহী পরিচালক মোহাম্মদ আরাফাত, শহীদ বুদ্ধিজীবী ডা. আলীম চৌধুরীর কন্যা ডা. নুজহাত চৌধুরী, অভিনেত্রী রোকেয়া প্রাচী প্রমুখ। বক্তারা যুদ্ধাপরাধীদের পক্ষ নেওয়াদের বিচারের জন্য আইন প্রণয়নের দাবি জানান।"