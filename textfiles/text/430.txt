"কুমিল্লার লাকসামে ট্রেন চালকের দক্ষতায় বড় ধরনের দুর্ঘটনা থেকে রক্ষা পেয়েছে একটি ডেমু ট্রেন। অক্ষত রয়েছে ট্রেনের দুই শতাধিক যাত্রী। ট্রেনচালক ও যাত্রীরা জানান, নোয়াখালী থেকে কুমিল্লার উদ্দেশে ছেড়ে আসা ডেমু ট্রেনটি শনিবার দুপুর ১২টার দিকে লাকসামে যাত্রা বিরতি দেয়। লাইন ক্লিয়ার দেখে চালক ট্রেনটি ছাড়েন। স্টেশনের পয়েন্ট ২১-বি লাইন দিয়ে লোকশেড পর্যন্ত পৌঁছানোর সময় চালক কামাল হোসেন দেখতে পান লাইনের ট্রেপ (স্টেশনে প্রবেশ ও বাইর হওয়ার সময় ট্রেনের লাইন পরিবর্তনের জন্য ফাঁকা স্থান বিশিষ্ট এক ধরনের সিগন্যাল বিশেষ) ফাঁকা রয়েছে।"