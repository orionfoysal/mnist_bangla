"শিক্ষামন্ত্রী নুরুল ইসলাম নাহিদ বলেছেন, প্রশ্ন তৈরি থেকে বণ্টন প্রক্রিয়ার সঙ্গে প্রায় দেড় লাখ মানুষ জড়িত। সর্বোচ্চ সতর্কতা গ্রহণ করার পরও কেউ না কেউ প্রশ্নপত্র ফাঁস করছে। তাই শিক্ষা মন্ত্রণালয় একা প্রশ্ন ফাঁস বন্ধ করতে পারবে না। গতকাল রাজধানীর তেজগাঁওয়ে এফডিসিতে নবম জাতীয় বিতর্ক প্রতিযোগিতা ‘বিতর্ক বিকাশ’র গ্র্যান্ড ফাইনাল ও পুরস্কার বিতরণ অনুষ্ঠানে প্রধান অতিথির বক্তব্যে এসব কথা বলেন তিনি। ব্র্যাক, এটিএন বাংলা ও ডিবেট ফর ডেমোক্রেসি এর আয়োজন করে।"