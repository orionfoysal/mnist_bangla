"নাটোরে অনুষ্ঠিত হয়েছে গ্রাম-বাংলার ঐতিহ্য ভাববৈঠকী বাউল গান। পৌষের কনকনে শীত উপেক্ষা করে ব্যক্তি উদ্যোগে সদর উপজেলার ডাঙ্গাপাড়া গ্রামে মঙ্গলবার রাতব্যাপী এই বাউল গান অনুষ্ঠিত হয়। বাউল সংস্কৃতি বাঁচিয়ে রাখতে আর নিজেদের আত্মশুদ্ধির জন্য প্রতিবছর এই আয়োজন বলে জানান আয়োজকরা। মঙ্গলবার সন্ধ্যা থেকে ভোররাত পর্যন্ত দর্শক-শ্রোতাদের বাউল গানে মাতিয়ে রাখেন বাউল শিল্পীরা। শুরুতেই বাদ্যযন্ত্রের মাধ্যমে দেশীয় গানের সুরের ঝঙ্কার তুলে অনুষ্ঠানের সূচনা করেন বাদকরা।"