"পরিবেশদূষণের চেয়েও অনেক বড় সমস্যা চিন্তার দূষণ। বাংলা একাডেমির নজরুল মঞ্চে আন্তর্জাতিক বাংলা সাহিত্য সম্মেলনের সমাপনী অনুষ্ঠানে প্রধান অতিথির ভাষণে এই ধ্রুবসত্যটি তুলে ধরেছেন ভারতের সাবেক রাষ্ট্রপতি প্রণব মুখার্জি। জ্ঞানতাপস এই বাঙালি রাজনীতিবিদ সাহিত্য সম্মেলনে অংশগ্রহণকারী দেশি-বিদেশি কবি, সাহিত্যিক ও সুধীজনদের উদ্দেশে তার দিকনির্দেশনামূলক বক্তব্যে বলেন, কোনো কারণ ছাড়াই হিংস্রতার শিকার হচ্ছে পৃথিবীর মানুষ। বড় বড় যুদ্ধে, সন্ত্রাসবাদী হামলায় কেন এত মানুষ মারা যাচ্ছে, তার কোনো কারণ খুঁজে পাওয়া যায় না। তারা কী চায়, তাও বোঝা যায় না।"