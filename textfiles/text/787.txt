"শান্তি প্রতিষ্ঠায় ওলামায়ে কেরামগণকে ইসলামের পক্ষে ঐক্যবদ্ধ হওয়ার আহ্বান জানিয়েছেন ইসলামী আন্দোলন বাংলাদেশের প্রেসিডিয়াম সদস্য ও জাতীয় ওলামা মাশায়েখ আইম্মা পরিষদের কেন্দ্রীয় আহ্বায়ক আল্লামা নুরুল হুদা ফয়েজী। তিনি বলেন, দেশের সর্বত্র অশান্তি বিরাজ করছে। দুর্নীতি, স্বজনপ্রীতি সমাজে মারাত্মক আকার ধারণ করছে। সমাজ থেকে অশান্তি ও দুর্নীতি দূর করে শান্তি প্রতিষ্ঠার জন্য ওলামায়ে কেরামকে ঐক্যবদ্ধভাবে কাজ করতে হবে। গতকাল পুরানা পল্টনের আইএবি মিলনায়তনে জাতীয় ওলামা মাশায়েখ আইম্মা পরিষদের এক বিশেষ সভায় সভাপতির বক্তব্যে তিনি একথা বলেন।"