"আনসার ভিডিপি ও গ্রাম প্রতিরক্ষা বাহিনীর মহাপরিচালক মেজর জেনারেল শেখ পাশা হাবিব উদ্দিন বলেছেন, আগামী জাতীয় সংসদ নির্বাচনে ৬ লাখ আনসার সদস্য বিভিন্ন কেন্দে  দায়িত্ব পালন করবে। সে লক্ষ্যে প্রস্তুতি চলছে। তিনি শুক্রবার সকালে গাজীপুরের কালিয়াকৈর উপজেলার সফিপুর আনসার ভিডিপি একাডেমিতে আনসার ভিডিপির প্রতিষ্ঠাবার্ষিকী ও ৩৮তম জাতীয় সমাবেশের উদ্বোধনী অনুষ্ঠানে সাংবাদিকদের এক প্রশ্নের উত্তরে এসব কথা বলেন। এর আগে তিনি প্রতিষ্ঠাবার্ষিকী উদ্বোধন করেন। তার নেতৃত্বে বের হয় বর্ণাঢ্য র‍্যালি।"