"শান্তিপূর্ণভাবে শেষ হয়েছে ভারতের ত্রিপুরা রাজ্যের বিধানসভার নির্বাচন। ২৫ বছর ধরে রাজ্যটিতে শাসনক্ষমতায় থাকা বামেরাই ফের ক্ষমতায় আসবে কিনা বা পরিবর্তনের ডাকে সাড়া দিয়ে পালা বদল ঘটবে কিনা, তা স্থির করতেই কঠোর নিরাপত্তার মধ্য দিয়ে গতকাল দিনব্যাপী ভোট হয়। বিকাল ৪টা পর্যন্ত ভোটের শতকরা হার ৭৪ শতাংশ। দুয়েকটি জায়গায় ইলেকট্রনিক ভোটিং মেশিন (ইভিএম) বিকল হওয়ার মতো ঘটনা ঘটলেও কোনোরকম সহিংসতার ঘটনা ঘটেনি। এদিন সকাল সকালই ভোট দিয়ে যান রাজ্যটির মুখ্যমন্ত্রী মানিক সরকার, রাজ্যের বিজেপি সভাপতি বিপ্লব কুমার দেসহ অন্যরা।"