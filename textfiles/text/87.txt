"উত্তর কোরিয়ার বিরুদ্ধে সিরিয়ায় রাসায়নিক অস্ত্র তৈরিতে সহায়ক দ্রব্য রপ্তানির অভিযোগ তুলেছে জাতিসংঘের অস্ত্র বিশেষজ্ঞের এক প্যানেল। তারা বলছেন, দীর্ঘদিন ধরে উত্তর কোরিয়া তা চালিয়ে আসছে। সম্প্রতি সিরিয়ার বাশার আল-আসাদের অনুগত বাহিনীর বিরুদ্ধে বেসামরিক নাগরিকদের ওপর রাসায়নিক প্রয়োগের অভিযোগ ওঠে। এ অভিযোগ তদন্ত করতে সিরিয়ায় যায় জাতিসংঘের অস্ত্র বিশেষজ্ঞদের দল। তাদের প্রতিবেদনেই উঠে এসেছে উত্তর কোরিয়ার বিরুদ্ধে রাসায়নিক অস্ত্র তৈরিতে ব্যবহার্য দ্রব্য রপ্তানির অভিযোগ।"