তিন বছর বন্ধ থাকার পর আবার শুরু হচ্ছে লাক্স-চ্যানেল আই সুপারস্টার। ‘দেখিয়া দাও অদেখা তোমায়’ এই থিমে নতুন করে শুরু করা হচ্ছে এ প্রতিযোগিতা। এ বছরের লাক্স সুপারস্টার ক্রাউন বিজয়ীর জন্য থাকছে একটি ব্র্যান্ডনিউ গাড়ি ও পাঁচ লাখ টাকা। বিজয়ী বাংলাদেশে লাক্সের ব্র্যান্ড এম্বাসেডর ও ইউনিলিভার ব্র্যান্ড কমিউনিকেশনস-এ পারফর্ম করার সুযোগ পাবেন। চ্যানেল আইয়ের পক্ষ থেকে থাকছে ইমপ্রেস টেলিফিল্ম নির্মিত চলচ্চিত্রে প্রধান চরিত্রে এবং চ্যানেল আইয়ের বিশেষ নাটকে অভিনয়ের সুযোগ।"