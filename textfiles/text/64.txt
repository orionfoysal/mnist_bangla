"জাতীয় ওয়ানডে দলের অধিনায়ক মাশরাফি বিন মর্তুজা বলেছেন, বসুন্ধরা গ্রুপ সবসময় ভালো কাজের সঙ্গে থাকে। গতকাল রাজধানীর ইন্টারন্যাশনাল কনভেনশন সিটি বসুন্ধরার নবরাত্রী হলে আহলুল হুফফাজ ফাউন্ডেশন আয়োজিত ‘জাতীয় হিফজুল কোরআন প্রতিযোগিতা ও পুরস্কার বিতরণ অনুষ্ঠান-২০১৮’-এর প্রধান অতিথির বক্তৃতায় তিনি এসব কথা বলেন। মাশরাফি বিন মর্তুজা বলেন, ‘অনুষ্ঠানের আয়োজকরা আমার কাছে এলেন নবরাত্রী হলের বিষয়ে বসুন্ধরা গ্রুপের সঙ্গে কথা বলার জন্য। একটি ফোনেই রংপুর রাইডার্সের স্বত্বাধিকারী বসুন্ধরা কর্তৃপক্ষ নবরাত্রী হলটি বিনামূল্যে বরাদ্দ দিয়ে বললেন, “এটা তো অনেক ভালো কাজ।” ভবিষ্যতেও আপনাদের (হাফেজদের) এ রকম উদ্যোগের সঙ্গে আমরা আছি, থাকার চেষ্টা করব।"