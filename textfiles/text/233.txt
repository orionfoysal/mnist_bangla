"আইন মেনেই বিএনপি চেয়ারপারসন বেগম খালেদা জিয়ার দুর্নীতি মামলার রায় ঘোষণা করা হবে বলে জানিয়েছেন স্বরাষ্ট্রমন্ত্রী আসাদুজ্জামান খান কামাল। গতকাল বিকালে দারুল উলুম মঈনুল ইসলাম হাটহাজারী মাদ্রাসায় এসে হেফাজতে ইসলামের আমির আল্লামা আহমদ শফীর সঙ্গে সাক্ষাৎ শেষে তিনি সাংবাদিকদের কাছে এ মন্তব্য করেন।তিনি বলেন, আইনমতেই খালেদা জিয়ার বিচার হচ্ছে। নিরপেক্ষ দৃষ্টিকোণ থেকেই রায়টি ঘোষণা করা হবে। এ নিয়ে আতঙ্কিত হওয়ার কিছু নেই।"