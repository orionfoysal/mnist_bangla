"আইনশৃঙ্খলা রক্ষাকারী বাহিনীর সদস্য পরিচয়ে ধরে নিয়ে যাওয়ার পর গত বছর ৮৬ জনের গুম হওয়ার অভিযোগ পাওয়া গেছে। তাদের মধ্যে ৯ জনের লাশ পাওয়া গেছে এবং ৪৫ জন নিখোঁজ হওয়ার পর পরবর্তী সময়ে তাদের আদালতে সোপর্দ করা হয়েছে। ছেড়ে দেওয়া হয়েছে ১৬ জনকে। এখনো পর্যন্ত বাকি ১৬ জনের কোনো খোঁজ পাওয়া যায়নি। বেসরকারি মানবাধিকার সংগঠন অধিকারের বার্ষিক মানবাধিকার প্রতিবেদনে গতকাল এসব তথ্য প্রকাশ করা হয়েছে।"