"ন্যাশনাল ডিফেন্স কলেজের (এনডিসি) ন্যাশনাল ডিফেন্স কোর্সে অংশগ্রহণকারী ৮৩ জন কোর্স সদস্য গতকাল প্রতিরক্ষা মন্ত্রণালয় পরিদর্শন করেছেন। এ সময় প্রতিরক্ষা সচিব আখতার হোসেন ভূঁইয়া প্রতিনিধি দলকে স্বাগত জানান।এ উপলক্ষে আয়োজিত অনুষ্ঠানে প্রতিরক্ষা সচিব তার বক্তব্যে বলেন, বাংলাদেশ জাতীয় ও আন্তর্জাতিক পর্যায়ে শান্তি ও অগ্রগতির লক্ষ্যে বিশ্বসম্প্রদায়ের সঙ্গে একযোগে কাজ করে যাচ্ছে। শান্তিরক্ষা মিশনে বাংলাদেশ সশস্ত্র বাহিনীর অংশগ্রহণ ও অবদান আন্তর্জাতিক পর্যায়ে বিশেষ গুরুত্বের সঙ্গে বিবেচনা করা হচ্ছে। তিনি সশস্ত্র বাহিনীর আধুনিকায়নের ক্ষেত্রে গৃহীত বিভিন্ন পদক্ষেপের বর্ণনা দেন।"