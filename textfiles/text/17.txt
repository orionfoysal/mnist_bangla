"নারায়ণগঞ্জের রূপগঞ্জে কায়েতপাড়া ইউনিয়ন নাওড়া  এলাকায় বার্ষিক ওয়াজ ও দোয়া মাহফিল অনুষ্ঠিত হয়েছে। এ সময় প্রধানমন্ত্রী শেখ হাসিনার দীর্ঘায়ু কামনা করে বিশেষ মোনাজাত করা হয়। শুক্রবার সন্ধ্যায় উপজেলার কায়েতপাড়া ইউনিয়নের নাওড়া  এলাকায় কায়েতপাড়া ইউনিয়ন পরিষদের অস্থায়ী কার্যালয় সংলগ্ন মাঠে এ ওয়াজ ও দোয়া মাহফিল হয়। কায়েতপাড়া ইউনিয়ন ও রংধনু গ্রুপের চেয়ারম্যান আওয়ামী লীগ নেতা আলহাজ মো. রফিকুল ইসলাম রফিকের সভাপতিত্বে অনুষ্ঠানে প্রধান অতিথি ছিলেন সাবেক ইউপি চেয়ারম্যান ও বিশিষ্ট শিল্পপতি আলহাজ মো. নুরুজ্জামান খাঁন। বিশেষ অতিথি ছিলেন রূপগঞ্জ উপজেলা ভাইস চেয়ারম্যান হাবিবুর রহমান হারেজ, ইউপি চেয়ারম্যান আবু হোসেন ভুইয়া রানু, উপজেলা আওয়ামী লীগের সিনিয়র সহ-সভাপতি আবুল বাশার টুকু।"