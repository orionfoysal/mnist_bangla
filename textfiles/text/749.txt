"ফুসফুসের জটিল রোগে আক্রান্ত হয়ে রাজধানীর ল্যাবএইড হাসপাতালের লাইফ সাপোর্টে আছেন একুশে পদকপ্রাপ্ত কথাসাহিত্যিক শওকত আলী। বৃহস্পতিবার রাতে তাকে আইসিইউতে স্থানান্তরের পর শারীরিক অবস্থার অবনতি হওয়ায় গতকাল ভোর ৫টার দিকে হাসপাতালটির লাইফ সাপোর্টে নেওয়া হয়। তিনি হাসপাতালটির মেডিসিন বিভাগের চিকিত্সক অধ্যাপক সমীরণ চক্রবর্তীর তত্ত্বাবধানে চিকিত্সাধীন আছেন। শওকত আলীর রক্তচাপ কমে যাওয়ার পাশাপাশি কিডনি সংক্রান্ত জটিলতাসহ ফুসফুসে নিউমোনিয়া ছড়িয়ে পড়েছে। এ ছাড়া হৃদযন্ত্রেও নানা ধরনের সমস্যা দেখা দিয়েছে।"