রাজধানীর মিরপুর-১ এলাকায় ৩৭৫টি অবৈধ স্থাপনা উচ্ছেদ করে প্রায় ২০ হাজার বর্গফুট জায়গা দখলমুক্ত করেছে ঢাকা উত্তর সিটি করপোরেশন (ডিএনসিসি)। গতকাল ডিএনসিসি’র নির্বাহী ম্যাজিস্ট্রেট মো. সাজিদ আনোয়ারের নেতৃত্বে উচ্ছেদ অভিযান ও ভ্রাম্যমাণ আদালত পরিচালিত হয়।এ সময় গুদারাঘাট এলাকার প্রায় ২০০টি অবৈধ স্থাপনা উচ্ছেদ করা হয়।এ ছাড়া মিরপুরের দক্ষিণ বিশিল এলাকায় ১৫০টি অবৈধ স্থাপনা উচ্ছেদ করে আরও প্রায় ১০ হাজার বর্গফুট জায়গা দখলমুক্ত করা হয়। মিরপুর-১ এর ভবঘুরে আশ্রয় কেন্দ্রের কাছেও বেশ কিছু অবৈধ স্থাপনা উচ্ছেদ করা হয়।"