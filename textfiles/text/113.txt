"শিল্পমন্ত্রী আমির হোসেন আমু এমপি বলেছেন, আগামী নির্বাচনে আওয়ামী লীগকে বিজয়ী করে ষড়যন্ত্রকারীদের জবাব দিতে প্রস্তুত রয়েছেন নেতা-কর্মীরা। আগামী ৮ ফেব্রুয়ারি বরিশালে প্রধানমন্ত্রীর জনসভা জনসমুদ্রে পরিণত করে এর প্রমাণ দেওয়া হবে। এ জনসভার মাধ্যমে দেশের মানুষকে বুঝিয়ে দিতে হবে, বরিশালের জনগণ শেখ হাসিনার পেছনে আছেন। প্রায় ৬ বছর পর বরিশালে প্রধানমন্ত্রীর আগমন উপলক্ষে গতকাল নগরীর বরিশাল ক্লাবে বিশেষ বর্ধিত সভায় প্রধান অতিথির বক্তব্যে শিল্পমন্ত্রী এসব কথা বলেন। জেলা আওয়ামী লীগ সভাপতি আবুল হাসানাত আবদুল্লাহ এমপির সভাপতিত্ব ও মহানগর সাধারণ সম্পাদক অ্যাডভোকেট এ কে এম জাহাঙ্গীর সভা সঞ্চালনা করেন।"