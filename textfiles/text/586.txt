"চট্টগ্রামের হাটহাজারী উপজেলার ফরহাদাবাদ ইউনিয়নে মহিলা ও শিশু-কিশোরী হেফাজতিদের নিরাপদ আবাসন কেন্দ্র (সেইফ হোম) থেকে পালিয়ে যাওয়া আট কিশোরীর মধ্যে গতকাল পর্যন্ত দুজনকে উদ্ধার ও লক্ষ্মীপুর থেকে একজনকে গ্রেফতার করা হয়েছে। বাকি পাঁচজন এখনো নিখোঁজ। পালানো কিশোরীদের বাড়ি কক্সবাজার, নোয়াখালী ও কুমিল্লায়। তাদের বয়স ১২ থেকে ১৭-এর মধ্যে। বিভিন্ন মামলায় আদালতের নির্দেশে এরা এ সেইফ হোমে ছিল।"