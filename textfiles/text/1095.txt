"ঢাকা উত্তর সিটির মেয়র পদে উপনির্বাচন এবং দুই (উত্তর-দক্ষিণ) সিটির নতুন ৩৬ ওয়ার্ডের ভোটের তারিখ নির্ধারণে আজ বৈঠকে বসছে নির্বাচন কমিশন (ইসি)। বেলা ৩টায় রাজধানীর আগারগাঁওয়ের নির্বাচন ভবনে এ বৈঠক হওয়ার কথা রয়েছে। নির্বাচন কমিশন আগামী ফেব্রুয়ারির শেষ সপ্তাহে ভোট করার ঘোষণা দিলেও আজকের বৈঠকে ভোটের তারিখ নির্ধারিত হতে পারে বলে জানিয়েছেন ইসির কর্মকর্তারা। তারা বলছেন, আপাতত ভোট গ্রহণের দিন হিসেবে ২৫-২৬ ফেব্রুয়ারিকে চিন্তায় রেখেছে ইসি। এ জন্য ২৪ ও ২৫ ফেব্রুয়ারি এসএসসি পরীক্ষাও পিছিয়ে যাচ্ছে।"