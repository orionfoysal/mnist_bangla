"জাতীয় সমাজতান্ত্রিক দল (জাসদ-আম্বিয়া) সভাপতি শরীফ নুরুল আম্বিয়া বলেছেন, ‘সরকার ও নির্বাচন কমিশনের আন্তরিকতায় সম্প্রতি রংপুর সিটি করপোরেশন নির্বাচন সুষ্ঠু হয়েছে। আশা করি নির্বাচন কমিশন ঢাকা উত্তর সিটির (ডিএনসিসি) নির্বাচনও অবাধ, সুষ্ঠু ও নিরপেক্ষ করতে সক্ষম হবে। দেশবাসীর প্রত্যাশা— আগামী জাতীয় নির্বাচনও অবাধ, সুষ্ঠু ও নিরপেক্ষ হবে।’গতকাল রাজধানীর জিগাতলার বাসায় বাংলাদেশ প্রতিদিনকে দেওয়া এক সাক্ষাৎকারে তিনি এসব কথা বলেন। আম্বিয়া বলেন, ‘আমরা আর্থ-সামাজিক অবস্থার আমূল পরিবর্তন করে দেশকে মুক্তিযুদ্ধের চেতনার ধারায় নিয়ে যেতে চাই।"