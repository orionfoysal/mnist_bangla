"বিএনপির স্থায়ী কমিটির সদস্য ড. খন্দকার মোশাররফ হোসেন বলেছেন, সরকার যখন বুঝতে পেরেছে যে, ঢাকা উত্তর সিটি করপোরেশনে তাদের ভরাডুবি হবে, তখনই নিজেদের লোক দিয়ে হাই কোর্টে রিট করা হয়। সরকারের ইঙ্গিতেই নির্বাচন স্থগিত করা হয়েছে। এটাই এক ধরনের সরকারের পরাজয়। গতকাল জাতীয় প্রেস ক্লাবে জিয়াউর রহমানের ৮২তম জন্মবার্ষিকী উপলক্ষে স্বাধীনতা ফোরাম আয়োজিত আলোচনা সভায় তিনি এসব কথা বলেন। সংগঠনের সভাপতি আবু নাসের মুহাম্মদ রহমাতুল্লার সভাপতিত্বে এ সময় আরও উপস্থিত ছিলেন বিএনপির ভাইস চেয়ারম্যান বরকতউল্লাহ বুলু ও কল্যাণ পার্টির চেয়ারম্যান মেজর (অব.) সৈয়দ মুহাম্মদ ইবরাহিম।"