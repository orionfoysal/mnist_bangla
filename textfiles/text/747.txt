"ভোলা তজুমদ্দিন উপজেলার মেঘনা নদীর মধ্যবর্তী দুর্গম চরজহিরুদ্দিনে চরাঞ্চলের মানুষের ভাগ্য উন্নয়নে অনুষ্ঠিত হলো উন্নয়ন সমাবেশ। গতকাল দুপুরে অনুষ্ঠিত সমাবেশে সোনাপুর ইউনিয়ন আওয়ামী লীগের সভাপতি মেজবাহ উদ্দিন ফারুকের সভাপতিত্বে প্রধান অতিথির বক্তব্যে ভোলা-৩ আসনের সংসদ সদস্য নুরুন্নবী চৌধুরী শাওন বলেন, সোনাপুর ইউনিয়নের বিচ্ছিন্ন চর জহিরুদ্দিনের মানুষ এখন শান্তিতে বসবাস করছে। কিন্তু বিএনপি জোট সরকারের আমলে চরাঞ্চলের মা বোনরা নদীতে ঝাপ দিয়েও তাদের সম্ভ্রম রক্ষা করতে পারেননি। আওয়ামী লীগের নেতা-কর্মীরা তাদের জমির ফসল ঘরে তুলতে পারেননি। এখন আর সেই দিন নেই।"