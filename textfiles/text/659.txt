"ভাঙ্গা উপজেলার তুজারপুর ইউনিয়নের জান্দী গ্রামে গতকাল সকালে শালিস বৈঠকে মীমাংসা না হওয়ায় ঢাল, সড়কি নিয়ে সংঘর্ষে জড়িয়ে পড়ে। এতে ১৫ জন আহত হয়।ভাঙ্গা থানার পরিদর্শক (তদন্ত) মিরাজ হোসেন বলেন, এলাকার আধিপত্য বিস্তার নিয়ে জান্দী গ্রামের আসলাম খাঁর সঙ্গে একই গ্রামের জামাল মাতুব্বরের দীর্ঘদিনের বিরোধ। গত বৃহস্পতিবার বিকালে জান্দী গ্রামের পোদ্দার বাজার এলাকায় রাস্তায় মাটির ট্রাক ও টেম্পোর সাইড দেওয়া নিয়ে আসলাম খাঁ গ্রুপের টেম্পোচালক রাজুর সঙ্গে জামাল মাতুব্বর গ্রুপের ওয়াদুদের কথা কাটাকাটি ও হাতাহাতির ঘটনা ঘটে। পরদিন গতকাল দুই পক্ষ শালিস বৈঠকে বসার প্রস্তুতি নিলে কথা কাটাকাটি থেকে সংঘর্ষ শুরু হয়।"