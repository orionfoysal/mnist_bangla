"অবশেষে কম্বল পেলেন রংপুরের বদরগঞ্জ উপজেলার অসহায় আয়েতন নেছা (৯০)। গত ৩০ জানুয়ারি বাংলাদেশ প্রতিদিনে সংবাদ প্রকাশের পর তার জন্য পৃথকভাবে কম্বল পাঠিয়েছেন ঢাকার ব্যবসায়ী বেবি আক্তার ও হাজি মাসুম। শুক্রবার সকালে আয়েতন নেছার হাতে কম্বল তুলে দেওয়া হয়। এ সময় উপস্থিত ছিলেন, বদরগঞ্জ রিপোর্টার্স ক্লাবের সভাপতি প্রভাষক কামরুজ্জামান মুক্তা, সাধারণ সম্পাদক সাইফুর রহমান রানা, সাংবাদিক শ্যামল লোহানী, আদনান হুসাইন প্রমুখ। বয়সের ভারে ন্যুব্জ আয়েতন নেছা যমুনেশ্বরী নদীর তীরবর্তী ছনের তৈরি জীর্ণ কুঠিরে বাস করেন।"