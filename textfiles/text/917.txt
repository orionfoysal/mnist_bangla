"জিয়া অরফানেজ ট্রাস্ট দুর্নীতি মামলায় কারান্তরিন্ বিএনপি চেয়ারপারসন খালেদা জিয়াকে তেজগাঁও ও শাহবাগ থানায় করা দুটি এবং কুমিল্লার চৌদ্দগ্রামে দায়ের করা নাশকতার মামলায় শ্যোন অ্যারেস্ট দেখানো হয়েছে। কারা মহাপরিদর্শক ব্রিগেডিয়ার জেনারেল সৈয়দ ইফতেখার উদ্দিন আহমেদ বাংলাদেশ প্রতিদিনকে বিষয়টি নিশ্চিত করেছেন। নতুন করে শ্যোন অ্যারেস্ট হওয়ায় অরফানেজ ট্রাস্ট মামলার পাশাপাশি এ দুই মামলায়ও পৃথক করে জামিন নিতে হবে বিএনপি চেয়ারপারসনকে। এদিকে রায়ের সত্যায়িত অনুলিপি না পাওয়ায় গতকাল পর্যন্ত রায়ের বিরুদ্ধে আপিল করতে পারেননি খালেদা জিয়ার আইনজীবীরা। আজ রায়ের কপি পাওয়ার আশা তাদের।"