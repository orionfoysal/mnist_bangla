দক্ষিণ এশিয়া তথা আন্তর্জাতিক রাজনীতিতে অসাধারণ মেধার প্রতিফলন ঘটিয়ে ‘ডিসটিংগুইশড প্রফেসর’ হলেন বাংলাদেশি-আমেরিকান অধ্যাপক ড. আলী রীয়াজ। যুক্তরাষ্ট্রের ইলিনয় স্টেট ইউনিভার্সিটির রাজনীতি ও সরকার বিভাগের অধ্যাপক আলী রীয়াজকে একই ইউনিভার্সিটির ‘ডিসটিংগুইশড প্রফেসর’ হিসেবে ঘোষণা দেওয়া হয় ১১ জানুয়ারি। খবর এনআরবি নিউজের। একই সঙ্গে ইউনিভার্সিটি কর্তৃপক্ষ জিওলজির অধ্যাপক ডেভিড মেলোনকেও ‘ডিসটিংগুইশড প্রফেসর’ হিসেবে ঘোষণা দেয়। আসছে ১৫ ফেব্রুয়ারি ইলিনয় স্টেট ইউনিভার্সিটির ‘এ্যানুয়াল ফাউন্ডার্স ডে কনভেনশন-এ উভয়কে এই সম্মাননা প্রদান করা হবে।"