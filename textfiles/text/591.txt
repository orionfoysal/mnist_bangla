"শীত নিবারণে আগুন পোহাতে গিয়ে রংপুর অঞ্চলে এ পর্যন্ত দগ্ধ হয়ে অন্তত সাতজনের মৃত্যু ঘটেছে। সারা দেশে একই কারণে অগ্নিদগ্ধ হওয়ার ঘটনা খুব একটা কম নয়। দেশের বিভিন্ন হাসপাতালের বার্ন ইউনিটে এ মুহূর্তে রেকর্ডসংখ্যক রোগী চিকিৎসা নিচ্ছেন। যাদের সিংহভাগই শীত নিবারণে আগুন পোহাতে গিয়ে অসতর্কাবস্থায় অগ্নিদগ্ধ হয়ে ট্র্যাজেডির শিকার হয়েছেন। আগুন পোহাতে গিয়ে বৃহত্তর রংপুরে যারা অগ্নিদগ্ধ হয়েছেন তাদের সবাই নারী।"