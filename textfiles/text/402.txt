"কিশোরগঞ্জে পাওনা টাকা চাওয়া নিয়ে একজনকে ছুরিকাঘাতে হত্যা করা হয়েছে। এছাড়া আট জেলা-উপজেলায় আরও আট খুন-লাশ উদ্ধারের ঘটনা ঘটেছে। প্রতিনিধিদের পাঠানো খবর— কিশোরগঞ্জ : তাড়াইল উপজেলায় পাওনা টাকা চাওয়াকে কেন্দ্র করে একজনকে ছুরিকাঘাতে হত্যা করা হয়েছে। ঘটনাটি ঘটে গতকাল তাড়াইলের তেউড়িয়া বাজারে। পুলিশ ও স্থানীয়রা জানান, উত্তর ধলা গ্রামের ইউপি সদস্য ইসলাম উদ্দিন চাকরি দেওয়ার কথা বলে তেউড়িয়ার কামরুলের কাছ থেকে পাঁচ লাখ টাকা নেন।"