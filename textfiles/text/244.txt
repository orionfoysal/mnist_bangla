"ফটিকছড়ির সুন্দরপুরে ঘরে ঢুকে এক ছাত্রলীগ নেতাকে কুপিয়ে জখম করেছে দুর্বৃত্তরা। বুধবার গভীর রাতে সুন্দরপুর ইউনিয়নের আব্বাস সিকদারের বাড়িতে এ ঘটনা ঘটে। এ ঘটনায় আহত ইমরুল ইসলাম রাফি (৩০) ছাত্রলীগ চট্টগ্রাম উত্তর জেলা শাখার যুগ্ম-দফতর সম্পাদক ও ফটিকছড়ি উপজেলা শাখার যুগ্মসম্পাদক। তিনি স্থানীয় নজরুল ইসলাম সিকদারের ছেলে। জেলা পুলিশ মেডিকেল টিম-১-এর এএসআই আলাউদ্দিন তালুকদার বলেন, ঘরে ঢুকে দুর্বৃত্তরা এক ছাত্রলীগ নেতাকে কুপিয়ে পালিয়ে যায়।"