"ইরান বিষয়ে একাধিক আরব নেতার সঙ্গে কথা বলেছেন যুক্তরাষ্ট্রের প্রেসিডেন্ট ডোনাল্ড ট্রাম্প। মঙ্গলবার সৌদি যুবরাজ মোহাম্মদ বিন সালমান ও সংযুক্ত আরব আমিরাতের যুবরাজ শেখ মোহাম্মদ বিন যায়েদ আল নাহিয়ানের সঙ্গে পৃথক ফোনালাপ করেছেন তিনি।আরব নেতাদের ট্রাম্প বলেন, মধ্যপ্রাচ্যে ইরানের প্রভাব কমাতে আরও কার্যকরী ভূমিকা রাখতে পারে আরব দেশগুলো। মিডল ইস্ট মনিটরের এক প্রতিবেদনে বলা হয়, সৌদি ও আমিরাতের যুবরাজ যুক্তরাষ্ট্র সফর করে ট্রাম্পের সঙ্গে দেখা করার পরিকল্পনা করছে। আগামী মার্চ-এপ্রিলে এ সফর হতে পারে বলে জানিয়েছেন এক শীর্ষ মার্কিন কর্মকর্তা।"