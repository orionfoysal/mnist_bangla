"ভিয়েতনামের উপপররাষ্ট্রমন্ত্রী ড্যাং ডিন কুই বলেছেন, রাজনীতির চেয়ে বাণিজ্য বাংলাদেশ ও ভিয়েতনামের সম্পর্কোন্নয়নের ক্ষেত্রে বেশি কার্যকর। তাই অর্থনৈতিক ও ব্যবসায়িক স্বার্থকেই গুরুত্ব দেবে ভিয়েতনাম। এ ক্ষেত্রে প্রতিযোগিতামূলক সম্পর্কের বাইরে দুই দেশের সম্ভাবনা কাজে লাগাতে চায় ভিয়েতনাম। চলতি বছরে বাংলাদেশ ও ভিয়েতনামের ব্যবসা ২৫ শতাংশ বাড়বে। ভিয়েতনামের রাষ্ট্রপতি ত্রান দাই কুয়াংয়ের আসন্ন বাংলাদেশ সফরের প্রস্তুতি হিসেবে উপপররাষ্ট্রমন্ত্রী ড্যাং ডিন কুই ঢাকা সফর করছেন।"