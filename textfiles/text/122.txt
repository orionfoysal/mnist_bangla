"জাতীয় পার্টির চেয়ারম্যান হুসেইন মুহম্মদ এরশাদ বলেছেন, ‘আওয়ামী লীগ তিনবার আমাদের সহযোগিতায় ক্ষমতায় এসেছে। বিনিময়ে কিছুই পাইনি।’ গতকাল জাতীয় পার্টির ৩২তম প্রতিষ্ঠাবার্ষিকী উপলক্ষে রাজধানীর ইঞ্জিনিয়ার্স ইনস্টিটিউশন মিলনায়তনে র্যালিপূর্ব আলোচনা সভায় প্রধান অতিথির বক্তব্যে তিনি এ কথা বলেন। এইচ এম এরশাদ বলেন, ‘১৯৯৬ সালে বিএনপির দেওয়া প্রধানমন্ত্রীর প্রস্তাব প্রত্যাখ্যান করে আওয়ামী লীগকে সমর্থন দিলাম। বিনিময়ে কী পেলাম! আমার দলেরই মহাসচিব আনোয়ার হোসেন মঞ্জুকে দিয়ে দল ভাঙাল আওয়ামী লীগ।"