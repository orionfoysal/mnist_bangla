"নাশকতার অভিযোগে ঠাকুরগাঁওয়ের ব্রিটিশ ইন্টারন্যাশনাল স্কুলের শিক্ষকসহ ৩৬ জনকে আটক করেছে পুলিশ। শুক্রবার থেকে গতকাল ভোর পর্যন্ত জেলা শহরের বিভিন্ন এলাকা থেকে তাদের আটক করা হয়।ঠাকুরগাঁও শহরের ব্রিটিশ ইন্টারন্যাশনাল স্কুলের জুনিয়র শিক্ষক শিবিরকর্মী হারুন অর রশিদ (৩০), ছাত্রদল কর্মী বিপ্লব হোসেন (২৫), রবিউল ইসলাম বাবু (৩৬), শিবিরকর্মী মোবারক হোসেন (৩০), কবির হোসেন (২৮)সহ ৩৬ জনকে আটক করে পুলিশ। পুলিশ জানায়, ৮ ফেব্রুয়ারি বিএনপির চেয়ারপারসন খালেদা জিয়ার বিরুদ্ধে মামলার রায়কে কেন্দ্র করে ছাত্রদল ও শিবির কর্মীরা শহরে বিশৃঙ্খল পরিস্থিতি তৈরি করার পরিকল্পনা করছিল। পরিকল্পনাকারী হিসেবে জেলা শহরের বিভিন্ন এলাকায় পুলিশ বিশেষ অভিযান চালায়।"