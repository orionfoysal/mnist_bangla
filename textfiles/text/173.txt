"জাতীয় সংসদে গতকাল চট্টগ্রাম উন্নয়ন কর্তৃপক্ষ বিল, খুলনা উন্নয়ন কর্তৃপক্ষ বিল ও বাংলাদেশ বিজ্ঞান ও শিল্প গবেষণা পরিষদ (সংশোধন) বিল-২০১৮ উত্থাপিত হয়েছে। এছাড়া রাজশাহী উন্নয়ন কর্তৃপক্ষ বিল সংসদের স্থিরিকৃত আকারে পাস হয়েছে। স্পিকার ড. শিরীন শারমিন চৌধুরীর সভাপতিত্বে দুটি বিল উত্থাপন করেন গৃহায়ণ ও গণপূর্তমন্ত্রী ইঞ্জিনিয়ার মোশাররফ হোসেন এবং দুটি সংশোধনীসহ রাজশাহী উন্নয়ন কর্তৃপক্ষ বিল পাসের প্রস্তাব করেন তিনি। পরে কণ্ঠভোটে তা পাস হয়। এছাড়া বিজ্ঞান ও প্রযুক্তি মন্ত্রী স্থপতি ইয়াফেস ওসমান বাংলাদেশ বিজ্ঞান ও শিল্প গবেষণা পরিষদ (সংশোধন) বিল-২০১৮ উত্থাপন করেন।"