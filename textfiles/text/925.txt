"দেশে সুশাসন, উন্নয়ন ও গণতন্ত্রের অন্যতম অংশীদার সংবাদপত্র শিল্পে ব্যবহার্য নিউজপ্রিন্ট কাগজের দাম বেড়েছে অস্বাভাবিক হারে। জানা গেছে, আমদানি করা কাগজের দাম বাড়ায় সংবাদপত্র উৎপাদন খরচ বেড়েছে ২০ শতাংশ পর্যন্ত। মাত্র ছয় মাসে প্রতি টন নিউজপ্রিন্টের দাম বেড়েছে কমবেশি ১০ হাজার টাকা। এর সঙ্গে বাড়তি গুনতে হচ্ছে আমদানি শুল্ককর। চীনে প্রায় ১ হাজার নিউজপ্রিন্ট মিল বন্ধ হওয়ায় বিশ্ববাজারে এ সংকট আরও বাড়ছে।"