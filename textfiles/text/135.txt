"দেশের সর্বাধিক প্রচারিত দৈনিক বাংলাদেশ প্রতিদিন সম্পাদক নঈম নিজাম, প্রকাশক, বার্তা সম্পাদক ও প্রতিবেদকের বিরুদ্ধে বগুড়া আদালতে মানহানি মামলার প্রতিবাদে গাজীপুরের শ্রীপুর ও লক্ষ্মীপুরের রায়পুরে সমাবেশ অনুষ্ঠিত হয়েছে। গতকাল দুপুরে ঢাকা-শ্রীপুর সড়কে উপজেলা নির্বাহী কর্মকর্তার কার্যালয়ের সামনে শ্রীপুরে কর্মরত সাংবাদিকদের আয়োজনে সাংবাদিকরা মানববেনর আয়োজন করেন। ওই সময় একাত্মতা ঘোষণা করে অংশ নেন বিভিন্ন শ্রেণি-পেশার মানুষ।সমাবেশে বক্তারা দাবি করেন, আগামী এক সপ্তাহের মধ্যে দায়ের করা সব মামলা প্রত্যাহার ও চিহ্নিত মাদক কারবারিদের গ্রেফতার করতে হবে। অন্যথায় টানা কঠোর কর্মসূচি ঘোষণা করা হবে বলেও হুঁশিয়ারি দিয়েছেন তারা।"