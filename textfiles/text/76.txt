"সিলেটে আনুষ্ঠানিকভাবে ফোরজি সেবা চালু করেছে গ্রামীণফোন। গতকাল সিলেটের একটি হোটেলের হলরুমে আয়োজিত অনুষ্ঠানের মাধ্যমে তারা ফোরজি সেবা চালুর ঘোষণা দেয়। এ সময় গ্রামীণফোন কর্মকর্তারা জানান, দেশব্যাপী ফোরজি সেবা চালুর প্রক্রিয়ার অংশ হিসেবে সিলেটের গ্রাহকদেরও আনুষ্ঠানিকভাবে এ সেবার আওতায় আনা হয়েছে। পর্যায়ক্রমে পুরো সিলেট ফোরজি সেবার আওতায় আনা হবে। অনুষ্ঠানে বক্তব্য রাখেন গ্রামীণফোনের ডেপুটি সিইও ইয়াসির আজমান।"