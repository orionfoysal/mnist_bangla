ন্যাশনাল আওয়ামী পার্টি (ন্যাপ) সভাপতি ও উপমহাদেশে বাম রাজনীতির অন্যতম পুরোধা অধ্যাপক মোজাফফর আহমদ রাজধানীর বসুন্ধরায় এ্যাপোলো হসপিটালসের আইসিইউতে ভর্তি হয়েছেন। গত বৃহস্পতিবার সন্ধ্যায় গুরুতর অসুস্থ হলে তাকে এ হসপিটালের ভিআইপি ক্যাবিনে ভর্তি করা হয়। পরে অবস্থা আরও খারাপ হওয়ায় আইসিইউতে রাখা হয়েছে। তিনি মেডিসিন বিভাগের অধ্যাপক বোরহান উদ্দীনের অধীনে চিকিৎসাধীন। ৯৬ বছর বয়সী প্রবীণ এই রাজনীতিক এখন আর কারও সঙ্গে কথা বলতে পারছেন না।"