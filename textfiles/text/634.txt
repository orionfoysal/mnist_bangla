"চট্টগ্রামে আগুনে পুড়েছে তিন কলোনির ২০৭টি কাঁচা ও সেমিপাকা ঘর। গতকাল ভোররাতে নগরীর বাকলিয়া থানার মিয়াখান নগর এলাকায় এ ঘটনা ঘটে। আগ্রাবাদ ফায়ার সার্ভিস নিয়ন্ত্রণ সূত্রে জানা যায়, বৈদ্যুতিক গোলযোগ থেকে আগুনের সূত্রপাত হয়। খবর পেয়ে লামারবাজার, চন্দনপুরা এবং নন্দনকানন ফায়ার স্টেশনে ৮টি গাড়ি প্রায় দুই ঘণ্টা চেষ্টা চালিয়ে আগুন নিয়ন্ত্রণে আনে। আগুনে নূর মোহাম্মদের মালিকানাধীন ৭৫ কক্ষের কাঁচা, জমির খানের ৬২ কক্ষের সেমিপাকা ও মো. হারুনের ৭০ কক্ষের সেমিপাকা কলোনি পুড়ে গেছে।"