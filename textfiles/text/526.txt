"উয়েফা চ্যাম্পিয়ন্স লিগে কোয়ার্টার ফাইনালের পথে এক পা এগিয়ে গেল পেপ গার্ডিওলার দল ম্যানচেস্টার সিটি। গত মঙ্গলবার সুইস ক্লাব এফসি ব্যাসেলের মাঠে ৪-০ গোলের দারুণ জয় পেয়েছে ম্যানসিটি। দারুণ এ জয়ের পর দ্বিতীয় লেগটা আনুষ্ঠানিকতারই হয়ে গেল!গত মঙ্গলবার মাঠে নেমেই দুর্দান্ত খেলতে শুরু করে ম্যানসিটি। ম্যাচের ১৪তম মিনিটেই গুনডোগানের গোলে এগিয়ে যায় পেপ গার্ডিওলার দল। এরপর বার্নার্ডো সিলভার ১৮তম মিনিটে ২-০ গোলে এগিয়ে যায় গার্ডিওলার শিষ্যরা।"