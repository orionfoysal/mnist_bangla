"বিশেষজ্ঞরা বলছেন, আদালতে দোষী সাব্যস্ত ব্যক্তিদের রাজনৈতিক দলের কোনো পদে কিংবা সরকারের কোনো দায়িত্বে থাকতে দেওয়া উচিত নয়। তাতে গণতন্ত্রের শুদ্ধতা, সুষ্ঠু নির্বাচন ও আইনের শাসন ব্যাহত হয়। রাজনীতিতে বিত্তশালী ও পেশিশক্তির নিয়ন্ত্রণ প্রতিষ্ঠা হয়।এ ব্যাপারে ট্রান্সপারেন্সি ইন্টারন্যাশনাল বাংলাদেশের (টিআইবি) নির্বাহী পরিচালক ড. ইফতেখারুজ্জামান গণমাধ্যমের সঙ্গে আলাপকালে আরও বলেন, আদালতে দোষী সাব্যস্ত কোনো ব্যক্তির রাজনৈতিক দল বা সরকারের কোনো পদে থাকা রাজনৈতিক, নৈতিক বা আইনগত—সবভাবেই অনুচিত। বিশেষজ্ঞদের মত হচ্ছে, দণ্ডিত ব্যক্তিরা দায়িত্বশীল পদে থাকলে তারা রাজনৈতিক দুর্বৃত্তায়নের কারণ হতে পারেন।"