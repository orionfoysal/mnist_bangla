"সিলেট ও ফরিদপুরে গতকাল ট্রাকচাপায় এনজিও কর্মীসহ দুজন নিহত হয়েছেন। নিজস্ব প্রতিবেদক ও প্রতিনিধির পাঠানো খবর—সিলেট : নগরীর মিরাবাজার দাদা পীরের মাজারের সামনে দুপুরে ট্রাকচাপায় ফারুক মিয়া (৭০) নামে এক বৃদ্ধের মৃত্যু হয়েছে। ফারুক ব্রাহ্মণবাড়িয়ার নাসিরনগর উপজেলার নোয়াহাটি গ্রামের ফারুক মিয়ার ছেলে। প্রত্যক্ষদর্শীরা জানান, রাস্তার পাশ দিয়ে হেঁটে যাওয়ার সময় দ্রুতগতির একটি ট্রাক তাকে চাপা দেয়।  ফরিদপুর : জেলা শহরের সিঅ্যান্ডবি ঘাট এলাকায় দ্রুতগামী ট্রাকের চাপায় কাশমিরিন ইদিন রিক্তা (২৪) নামে এক এনজিও কর্মী নিহত হয়েছে।"