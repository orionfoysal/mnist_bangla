"বাংলাদেশ যুব গেমসের বিভাগীয় পর্যায়ের প্রতিযোগিতার দ্বিতীয় দিনে কুমিল্লার জুঁই মারমা এবং শ্রাবন্তী আক্তার ঝড় তুলেছেন সুইমিং পুলে। সাঁতারের তিনটি করে ইভেন্টে চ্যাম্পিয়ন হয়েছেন এই দুই তরুণী। জুঁই মারমা ১০০ মিটার ফ্রি স্টাইল, ৫০ ও ১০০ মিটার ব্যাক স্ট্রোকে এবং শ্রাবন্তী ২০০ মিটার ফ্রি স্টাইল, ৫০ ও ১০০ মিটার ব্রেস্ট স্ট্রোকে চ্যাম্পিয়ন হয়েছেন। দ্বিতীয় দিনে ঢাকা বিভাগে কাবাডিতে চ্যাম্পিয়ন হয়েছে টাঙ্গাইল। তারা গতকাল ঢাকা কাবাডি স্টেডিয়ামে অনুষ্ঠিত ফাইনালে ৩৩-১৭ পয়েন্টে ঢাকা জেলাকে হারিয়েছে।"