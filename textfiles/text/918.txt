"পুরান ঢাকার নাজিমউদ্দিন সড়কের পরিত্যক্ত কারাগারে খালেদা জিয়াকে বন্দী রাখার পেছনে প্রধানমন্ত্রীর বিশেষ দূত এইচ এম এরশাদের যোগসাজশ রয়েছে বলে ‘সন্দেহ’ করেছেন এলডিপি চেয়ারম্যান কর্নেল (অব.) অলি আহমদ। গতকাল এক সংবাদ সম্মেলনে বিএনপি জোটের অন্যতম শরিক দল এলডিপির প্রধান এ মন্তব্য করেন। তিনি বলেন, ‘আমরা শুনেছি তাকে (খালেদা জিয়া) কয়েদির কাপড় পরানো হয়েছে এবং পুরনো একটি জেলে রাখা হয়েছে। এটা কী কারণে করা হলো? আমি তো মনে করি এরশাদ (সাবেক রাষ্ট্রপতি) যুক্ত আছেন। তাকে নাজিমউদ্দিন রোডের কারাগারে রাখা হয়েছিলে।"