"রংপুর নগরীর কেন্দ্রীয় ট্রাক টার্মিনাল সংলগ্ন এলাকায় জেলা ইজতেমায় গতকাল কয়েক লাখ মুসল্লি জুমার নামাজে শরিক হন। ইজতেমার মূল প্যান্ডেল থেকে এক বর্গকিলোমিটার এলাকাজুড়ে মুসল্লিরা নিজ উদ্যোগে জুমার নামাজে অংশ নেন। মূল প্যান্ডেলে এক লাখ মুসল্লির থাকার ব্যবস্থা করা হয়েছিল। রংপুর তাবলিগ জামাত এ ইজতেমার আয়োজন করে।  রংপুর তাবলিগ জামাতের শূরা সদস্য আলহাজ দেলোয়ার হোসেন চৌধুরী জানান, আজ সকাল সাড়ে ১১টায় আখেরি মোনাজাতের মধ্য দিয়ে শেষ হবে তিন দিনব্যাপী জেলা ইজতেমা।"