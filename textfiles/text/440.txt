"বিএনপি চেয়ারপারসন খালেদা জিয়ার বিরুদ্ধে থাকা জিয়া অরফানেজ ট্রাস্ট দুর্নীতি মামলার রায় আজ। বিএনপির সিনিয়র ভাইস চেয়ারম্যান তারেক রহমানও এ মামলায় আসামি। খালেদা-তারেক এ মামলায় আসামি হওয়ায় রায় জানতে আজ দেশের সবার চোখ থাকবে আদালতের দিকে। দিন ঠিক হওয়ার পর থেকে নির্ধারিত তারিখে রায় হচ্ছে কিনা, তা নিয়ে নানা গুঞ্জন শোনা গেলেও রায় ঘোষণার জন্য সব প্রস্তুতি সম্পন্ন করা হয়েছে। রায়কে কেন্দ্র করে বকশীবাজারে কারা অধিদফতরের প্যারেড মাঠে স্থাপিত বিশেষ আদালত এলাকায় নেওয়া হয়েছে কঠোর নিরাপত্তা।"