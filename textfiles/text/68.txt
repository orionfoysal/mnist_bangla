"তথ্যমন্ত্রী ও জাসদ সভাপতি হাসানুল হক ইনু বলেছেন, ‘রাজনৈতিক বিচার বা প্রতিহিংসার শিকার নয়, খালেদা জিয়া ও তারেক  তাদের কৃতকর্মের ফল ভোগ করছেন। খালেদা-তারেকের বিচার অন্যায়ের বিরুদ্ধে ন্যায়ের প্রতিষ্ঠা এবং দুর্নীতিবাজদের জন্য সতর্কবার্তা।’ গতকাল বিশ্ব বেতার দিবস উপলক্ষে রাজধানীর আগারগাঁওয়ে জাতীয় বেতার ভবন প্রাঙ্গণে বাংলাদেশ বেতার আয়োজিত শ্রোতা সম্মেলনে প্রধান অতিথির বক্তব্যে তিনি একথা বলেন। বাংলাদেশ বেতারের মহাপরিচালক নারায়ণ চন্দ্র শীলের সভাপতিত্বে বিশেষ অতিথি হিসেবে তথ্য মন্ত্রণালয়ের সচিব মো. নাসির উদ্দিন আহমেদ বক্তব্য রাখেন। স্বাগত বক্তব্য দেন বাংলাদেশ বেতারের উপ-মহাপরিচালক (বার্তা) হোসনে আরা তালুকদার।"