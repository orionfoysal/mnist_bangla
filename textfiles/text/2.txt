"দুটি দলের শাসন দেখে দেশবাসী আবারও এরশাদের শাসনামলে ফিরতে চায় বলে মন্তব্য করেছেন জাতীয় পার্টির (জাপা) প্রেসিডিয়াম সদস্য মীর আবদুস সবুর আসুদ। জাপার শাসনামলকে স্বর্ণযুগ উল্লেখ করে তিনি বলেন, দেশের জনগণ তা আজও ভুলতে পারেনি। তাই মানুষ দলে দলে জাপাতে যোগ দিচ্ছে।গতকাল রাজধানীর মাতুয়াইলে জাপায় যোগদান অনুষ্ঠানে প্রধান অতিথির বক্তব্যে তিনি একথা বলেন। শহীদ খাঁর সভাপতিত্বে অনুষ্ঠানে বক্তব্য রাখেন জাপার কেন্দ্রীয় নেতা মোবারক হোসেন আজাদ, আক্তার দেওয়ান, দ্বীন ইসলাম প্রমুখ।"