"প্রকৃতিকে রাঙিয়ে ঋতুরাজ বসন্তের আগমন ঘটেছে গতকাল। ঋতুরাজকে বরণ করে নিয়ে সারা দেশে ছিল নানা আয়োজন। যার মধ্যে ছিল— শোভাযাত্রা, চিত্রাংকন প্রতিযোগিতা, গান, নৃত্য। নিজস্ব প্রতিবেদক ও প্রতিনিধিদর খবর— বগুড়া : শহরের মালতিনগরে, জলেশ্বরীতলা, আজিজুল হক কলেজ, পৌর পার্কে বসন্ত বরণ উৎসবে ছিল মানুষের ঢল। বিকালে ‘আমরা কজন শিল্পী গোষ্ঠি’ সংগঠনের অস্থায়ী কার্যালয়ে আব্দুস সামাদ পলাশের সভাপতিত্বে নৃত্যানুষ্ঠান ‘বসন্ত বাতাসে’ অনুষ্ঠিত হয়।"