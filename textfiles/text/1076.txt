"ইউরোপীয় ইউনিয়ন বাংলাদেশের নৌ সনদের স্বীকৃতি দিয়েছে। সংশ্লিষ্ট সূত্র জানায়, বিদেশি জাহাজে বাংলাদেশি নাবিকদের চাকরির সুযোগ বাড়ানের উদ্যোগ নিয়েছে সরকার। আন্তর্জাতিক নৌ কনভেনশনের চাহিদা মোতাবেক এরই মধ্যে ইতালি, জার্মানি, ব্রিটেনসহ ২৯টি দেশের সঙ্গে পারস্পরিক সমঝোতাও স্বাক্ষরিত হয়েছে। গতকাল সংসদ ভবনে অনুষ্ঠিত নৌ-পরিবহন মন্ত্রণালয় সম্পর্কিত সংসদীয় স্থায়ী কমিটির ৫০তম বৈঠকে এ তথ্য উপস্থাপিত হয়। বৈঠকে সভাপতিত্ব করেন কমিটির সভাপতি মেজর (অব.) রফিকুল ইসলাম বীরউত্তম।"