"রুশ প্রেসিডেন্ট ভ্লাদিমির পুতিনের সরকার দুর্নীতির ওপর ভিত্তি করে গড়ে উঠেছে বলে অভিযোগ করেছেন বিরোধীদলীয় নেতা আলেক্সেই নাভালনি। সরকারের বিরোধিতা নিয়ে প্রেসিডেন্ট পুতিন ভীত বলেও দাবি করেছেন তিনি। সেসঙ্গে তিনি পশ্চিমের সঙ্গে রাশিয়ার বিদ্যমান তার ভাষায়, ‘ক্ষত-বিক্ষত’ সম্পর্ক মেরামতেরও আহ্বান জানিয়েছেন বিরোধীদলীয় এই নেতা। মস্কোয় নিজ দলের হেডকোয়ার্টারে সিএনএনকে এক এক্সক্লুসিভ সাক্ষাৎকারে এসব কথা বলেছেন নাভালনি। আজ রাশিয়াজুড়ে পুতিন সরকারবিরোধী ব্যাপক বিক্ষোভের ডাক দিয়েছেন বিরোধী নেতা নাভালনি।"