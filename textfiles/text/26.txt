"নড়াইলে জমিজমা সংক্রান্ত বিরোধের জের ধরে প্রতিপক্ষের হামলায় ৯ জন গুলিবিদ্ধ হয়েছেন। শুক্রবার রাত ৮টায় জেলার নড়াগাতি উপজেলার খাসিয়াল গ্রামে এ ঘটনা ঘটে। গুলিবিদ্ধরা হলেন— জাকির মোল্লা, রফিকুল ইসলাম, মামুন মোল্লা, রহিম, সরোয়ার ফকির, আকিবুল, শফিকুল, আনছার মোল্লা ও সাবু বিশ্বাস। তাদের খুলনা মেডিকেলে ভর্তি করা হয়েছে। আহতরা জানান, জমিতে কৃষিকাজ শেষে বাড়িতে ফেরার পথে প্রতিপক্ষ তাদের ওপর হামলা চালায়।"