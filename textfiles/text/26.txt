"‘বর্তমান প্রশাসন সীমাহীন মিথ্যাচারের প্রশাসন। আন্দোলনকারীদের ওপর হামলা করে একে বৈধতা দেওয়ার জন্য বহিরাগত ট্যাগ দেওয়া হচ্ছে। ছাত্রলীগের পাশাপাশি প্রক্টর এবং স্বয়ং ভিসিও আন্দোলনকারীদের বহিরাগত বলছে।’ গতকাল বিকালে ঢাকা বিশ্ববিদ্যালয়ের রাজু ভাস্কর্যের সামনে আয়োজিত এক সংহতি সমাবেশে বক্তারা এসব কথা বলেন। ঢাকা, চট্টগ্রাম, রাজশাহী বিশ্ববিদ্যালয়ে প্রগতিশীল ছাত্র জোট নেতারা ও শিক্ষার্থীদের ওপর ছাত্রলীগের সন্ত্রাসী হামলার বিচারের দাবিতে প্রগতিশীল ছাত্র জোট এ সংহতি সমাবেশ করে।"