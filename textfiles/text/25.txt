"শিক্ষামন্ত্রী নুরুল ইসলাম নাহিদ বলেছেন, আসন্ন মাধ্যমিক স্কুল সার্টিফিকেট (এসএসসি) ও সমমানের পরীক্ষায় প্রশ্নপত্র ফাঁস রোধে সরকার ডেসপারেট ও অ্যাগ্রেসিভ হয়ে ভূমিকা রাখবে। কারণ দেয়ালে পিঠ ঠেকে গেছে। গতকাল শিক্ষা মন্ত্রণালয়ে অনুষ্ঠিত জাতীয় মনিটরিং কমিটির সভায় তিনি এ কথা বলেন। নাহিদ আরও বলেন, পরীক্ষা শুরুর তিন দিন আগে থেকে পরীক্ষা শেষ হওয়া পর্যন্ত কোচিং সেন্টার বন্ধ থাকার কথা বলা হয়েছিল। এখন সেই সিদ্ধান্ত এগিয়ে এনে সাত দিন আগে থেকে শেষ হওয়া পর্যন্ত কোচিং সেন্টারগুলো বন্ধ রাখার সিদ্ধান্ত নেওয়া হয়েছে।"