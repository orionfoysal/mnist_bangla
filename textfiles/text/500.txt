"রাশিয়ার ক্রমাগত উত্থান ঠেকাতে যুক্তরাষ্ট্রের সেনাবাহিনী পারমাণবিক অস্ত্রভাণ্ডারে বৈচিত্র্য আনার প্রস্তাব দিয়েছে। এরই অংশ হিসেবে সেনাবাহিনীতে  ছোট ছোট পরমাণু বোমা সংযোজনের কথা বলা হয়েছে। পেন্টাগনের পারমাণবিক দৃষ্টিভঙ্গি রিভিউতে (নিউক্লিয়ার পোশচার রিভিউ) একথা বলা হয়েছে। এছাড়া রিভিউতে উত্তর কোরিয়া, চীন এবং ইরানের ব্যাপারেও হোয়াইট হাউসের উদ্বেগের বিষয়ে আলোচনা করা হয়েছে। পেন্টাগনের ওই পর্যালোচনায় বলা হয়, যুক্তরাষ্ট্রের পারমাণবিক অস্ত্রগুলো বড় ও ভারী হওয়ায় সহজে সেগুলো ব্যবহূত হবে না, রাশিয়ার এমন দৃষ্টিভঙ্গি নিয়ে মার্কিন সেনাবাহিনী উদ্বেগ প্রকাশ করেছে।"