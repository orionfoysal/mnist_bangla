"প্রতিপক্ষকে ফাঁসাতে আপন চাচার বিরুদ্ধে প্রতিবন্ধী ভাতিজাকে হত্যার চাঞ্চল্যকর তথ্য বেড়িয়ে এসেছে পুলিশ ব্যুরো অব ইনভেস্টিগেশনের (পিবিআই) তদন্তে। গত বছরের জুন মাসে মৌলভীবাজারের শ্রীমঙ্গল উপজেলার হাজীপুর গ্রামে ঘটনাটি ঘটেছিল। হত্যার পরিকল্পনাকারী নিহত আরিফের চাচা ইয়াকুত ও তার অন্যতম সহযোগী তোফায়েল আহমেদ বুধবার ১৬৪ ধারায় স্বীকারোক্তিমূলক জবানবন্দী দেন। পিবিআই মৌলভীবাজার কার্যালয়ে সংবাদ সম্মেলনে গতকাল এ তথ্য জানায় পিবিআই।পিবিআইর অতিরিক্ত পুলিশ সুপার শাহাদাত হোসেন সংবাদ সম্মেলনে বলেন, যৌথ পুকুর নিয়ে প্রতিবেশী আরবেশ আলী ও আব্দুল খালিকের বিরোধের জেরে গত বছরের ২৮ জুন সংঘর্ষ হয়।"