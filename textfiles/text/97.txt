"আবারও একতরফা জাতীয় সংসদ নির্বাচন হলে ভয়াবহ পরিস্থিতির সৃষ্টি হতে পারে বলে আশঙ্কা প্রকাশ করেছেন সুশাসনের জন্য নাগরিক (সুজন) সম্পাদক বদিউল আলম মজুমদার। গতকাল সকালে চট্টগ্রাম প্রেস ক্লাবে আয়োজিত অনুষ্ঠানে তিনি এ কথা বলেন। বদিউল আলম মজুমদার আরও বলেন, ‘যদি আবারও একটা বিতর্কিত নির্বাচন হয়, যদি আলাপ-আলোচনার মাধ্যমে একটা সমঝোতায় না পৌঁছাই এবং অস্থিতিশীলতা দূরীভূত না করি, তাহলে আমাদের পরিণতি অমঙ্গলকর হতে পারে। আমরা একটা ভয়াবহতার দিকে অগ্রসর হতে পারি। যেটা কারও জন্য কাম্য নয়।"