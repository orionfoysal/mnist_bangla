"আগামী মার্চ মাসেই ছাত্রলীগের জাতীয় সম্মেলন আয়োজনের প্রস্তুতি নিতে বললেন আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের। গতকাল সকালে ঢাকা বিশ্ববিদ্যালয়ের অপরাজেয় বাংলার পাদদেশে আয়োজিত র‌্যালি-পূর্ববর্তী আলোচনা অনুষ্ঠানে প্রধান অতিথির বক্তব্যে তিনি এ বার্তা দেন। সংগঠনের ৭০তম প্রতিষ্ঠাবার্ষিকী উপলক্ষে বাংলাদেশ ছাত্রলীগ এ র‌্যালি ও আলোচনা অনুষ্ঠানের আয়োজন করে।ওবায়দুল কাদের বলেন, নির্বাহী কমিটির সভা ডেকে আপনারা জাতীয় সম্মেলনের প্রস্তুতি নিন। নেত্রীর ইচ্ছা স্বাধীনতার মাসেই নিজেদের সম্মেলন করবে ছাত্রলীগ।"