"অবসরে যাওয়ার আগে গত সাত কর্মদিবসে মাধ্যমিক ও উচ্চশিক্ষা অধিদফতরের (মাউশি) সাবেক মহাপরিচালক (ডিজি) অধ্যাপক এস এম ওয়াহিদুজ্জামানের দেওয়া বিতর্কিত সব বদলির আদেশ বাতিল করেছেন মাউশির নব নিযুক্ত মহাপরিচালক অধ্যাপক মো. মাহাবুবুর রহমান। অধ্যাপক মাহাবুবুর রহমান বাংলাদেশ প্রতিদিনকে বলেন, যেহেতু এসব আদেশ নিয়ে বিতর্ক দেখা দিয়েছে, তাড়াহুড়া করে অল্প সময়ে অনেক বদলির আদেশ দেওয়া হয়েছে তাই এসব বাতিল করা হয়েছে। এসব বদলি নিয়ে প্রশ্ন দেখা দিয়েছে। মহাপরিচালক জানান, গত ২৬ ডিসেম্বর থেকে ৪ জানুয়ারি পর্যন্ত সব বদলি আদেশ স্থগিত করে শিক্ষক, কর্মকর্তা-কর্মচারীদের পূর্বের কর্মস্থলে বহাল থাকার আদেশ দেওয়া হয়েছে।গত ৪ জানুয়ারি ছিল সাবেক ডিজি ওয়াহিদুজ্জামানের শেষ কর্মদিবস।"