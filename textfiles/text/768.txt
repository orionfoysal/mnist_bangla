"চাকরি স্থায়ীকরণের দাবিতে আগামী ১৫ জানুয়ারি রাজশাহী বিভাগের সব কমিউনিটি ক্লিনিক বন্ধ রাখার ঘোষণা দিয়েছে কমিউনিটি হেলথ কেয়ার প্রোভাইডার (সিএইচসিপি) অ্যাসোসিয়েশন নেতারা। গতকাল রাজশাহীতে সংবাদ সম্মেলনে তারা এ ঘোষণা দেন। এ ছাড়া পরদিন ১৬ জানুয়ারি তারা সিভিল সার্জনের কার্যালয়ের সামনে অবস্থান কর্মসূচি পালন করবেন বলে জানিয়েছেন। সংবাদ সম্মেলনে বলা হয়, গ্রাম পর্যায়ে স্বাস্থ্যসেবা নিশ্চিত করতে কমিউনিটি ক্লিনিকগুলো গুরুত্বপূর্ণ অবদান রাখছে। কিন্তু সরকার চাকরি স্থায়ীকরণের আশ্বাস দিলেও তা অদ্যাবধি হয়নি।"