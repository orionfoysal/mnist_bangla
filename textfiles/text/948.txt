"বরিশাল বাকেরগঞ্জের শিয়ালঘুনি গ্রাম সংলগ্ন কারখানা নদীর তীরে সরকারি খাস জমিতে অনুমোদনহীন ইটভাটা স্থাপনের অভিযোগ উঠেছে স্থানীয় আওয়ামী লীগ নেতা আব্দুল জব্বারের বিরুদ্ধে। দুই বছর আগে প্রশাসনের অনুমতি ছাড়াই জনবসতি ও শিক্ষাপ্রতিষ্ঠান ঘেঁষে ওই ভাটা স্থাপন করা হয়। ভাটামালিক ক্ষমতাসীন দলের হওয়ায় প্রকাশ্যে কেউ প্রতিবাদ করার সাহস পাচ্ছেন না। জেলা প্রশাসকসহ সংশ্লিষ্ট দফতরে লিখিত অভিযোগ দেওয়া হলেও রহস্যজনক কারণে কোনো পদক্ষেপ নেওয়া হচ্ছে না। ইটভাটা মালিক কবাই ইউনিয়ন আওয়ামী লীগ সাধারণ সম্পাদক আব্দুল জব্বার অভিযোগ অস্বীকার করে বলেন, ‘তার ভাগ্নের রেকর্ডিয় জমিতে ভাটা স্থাপন করেছেন।"