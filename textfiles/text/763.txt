"রাজধানীর বনানী চেয়ারম্যানবাড়ী এলাকায় গ্যাস সিলিন্ডার বিস্ফোরিত হয়ে একটি পাবলিক বাসে অগ্নিকাণ্ডের ঘটনা ঘটেছে। গতকাল রাত পৌনে ১০টার দিকে এ ঘটনা ঘটে।বনানী থানার পরিদর্শক (তদন্ত) বোরহান উদ্দিন রানা জানান, আজিমপুর থেকে গাজীপুরগামী ২৭ নম্বর ভিআইপি পরিবহনের একটি গাড়িতে গ্যাস সিলিন্ডার বিস্ফোরিত হয়ে আগুন ধরে যায়। ফায়ার সার্ভিসের দুটি ইউনিট চেষ্টার পর রাত ১০টা ৫০ মিনিটে আগুন নিয়ন্ত্রণে আনে। এ ঘটনায় কোনো হতাহতের খবর পাওয়া যায়নি।"