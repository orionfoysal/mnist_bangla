"রোহিঙ্গাদের ফিরিয়ে নেওয়ার পরিবর্তে মিয়ানমার সেনাবাহিনী সীমান্তের শূন্যরেখায় নতুন করে উত্তেজনা সৃষ্টির চেষ্টা চালিয়ে যাচ্ছে। বিশেষ করে নাইক্ষ্যংছড়ির তুমব্রু সীমান্তের শূন্যরেখায় অবস্থানকারী প্রায় ছয় হাজার রোহিঙ্গাকে এলাকা ছেড়ে যেতে মাইকিং করছে মিয়ানমার সেনাবাহিনী ও বর্ডার গার্ড পুলিশ। কয়েক দিন ধরেই বান্দরবানের নাইক্ষ্যংছড়ি উপজেলার তুমব্রু সীমান্তের শূন্যরেখায় এ নির্দেশনা দিয়ে তারা মাইকিং করছে। মাইকিং করে বলা হচ্ছে, ‘তোমরা (রোহিঙ্গারা) আমাদের সঙ্গে কথা বলবে না। তোমরা আমাদের কেউ নয়।"