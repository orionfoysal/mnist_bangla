"গণফোরাম সভাপতি ড. কামাল হোসেন বলেছেন, কোনো অগণতান্ত্রিক সরকার এখানে চিরস্থায়ী হতে পারেনি, পারবেও না। মানুষ ঐক্যবদ্ধ হলে যে কোনো অগণতান্ত্রিক সরকারের পতন হয়। জাতীয় প্রেস ক্লাব মিলনায়তনে গতকাল তিনজনের স্মরণে আয়োজিত এক শোকসভায় সভাপতির বক্তব্যে তিনি এসব কথা বলেন। গণফোরাম নেতা ডা. রওশন হাকিম, ফজলুল কবির কাউসার ও আবুল হাসনাতের মৃত্যুতে এ শোকসভা অনুষ্ঠিত হয়। কামাল হোসেন আরও বলেন, সব অগণতান্ত্রিক সরকারই স্বপ্ন দেখে তাদের ক্ষমতা চিরস্থায়ী হতে যাচ্ছে।"