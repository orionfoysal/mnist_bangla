"প্রথমবারের জন্য চলতি বছরের মার্চ থেকে ভারত-বাংলাদেশ যৌথ উদ্যোগে সুন্দরবনে বাঘ গণনা শুরু হচ্ছে। গতকাল দক্ষিণ চব্বিশ পরগনা জেলার সজনেখালির ওয়াইল্ড লাইফ স্যাংচুয়ারিতে এক কর্মশালা শুরু হয়েছে, যা চলবে আগামীকাল পর্যন্ত।কর্মশালায় যোগ দেন পশ্চিমবঙ্গের প্রধান মুখ্য বনপাল রবিকান্ত সিনহা, ওয়াইল্ড লাইফ ইনস্টিটিউশন অব ইন্ডিয়ার বিশিষ্ট বিজ্ঞানী কামার কুরেশি, বাঘ প্রকল্প দফতরের ফিল্ড ডিরেক্টর নীলাঞ্জন মল্লিক, দক্ষিণ চব্বিশ পরগনা বন বিভাগের ডিএফও তৃপ্তি শাহ। বাংলাদেশ থেকে উপস্থিত ছিলেন সে দেশের বন অধিদফতরের চারজন ডিভিশনাল ফরেস্ট অফিসার (ডিএফও)। এরা হলেন বশিরুল আল মামুন, মাহবুবুর রহমান, মমিনুল হাসান ও মাহমুদুল হাসান।"