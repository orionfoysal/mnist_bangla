"চট্টগ্রামে চার দিনব্যাপী রিহ্যাব মেলা শুরু হচ্ছে আগামীকাল। চট্টগ্রামের একটি পাঁচ তারকা হোটেলে অনুষ্ঠিতব্য মেলায় এবার ৫৯টি প্রতিষ্ঠান অংশ নিচ্ছে। মেলার উদ্বোধন করবেন চট্টগ্রাম উন্নয়ন কর্তৃপক্ষের চেয়ারম্যান আবদুচ ছালাম। এ উপলক্ষে গতকাল নগরীর একটি ক্লাবে  সংবাদ সম্মেলনে রিয়েল এস্টেট অ্যান্ড হাউজিং অ্যাসোসিয়েশন অব বাংলাদেশের (রিহ্যাব) চট্টগ্রাম রিজিওনাল কমিটির চেয়ারম্যান আবদুল কৈয়ূম চৌধুরী লিখিত বক্তব্য পাঠ করেন। এ সময় তিনি বলেন, জনগণের চাহিদা বিবেচনায় রেখে দেশের আবাসন সমস্যা সমাধানে সরকারের ‘উন্নয়ন সহযোগী’ হিসেবে রিহ্যাবের ১ হাজার ৫১টি সদস্য প্রতিষ্ঠান নিরলসভাবে কাজ করে যাচ্ছে।"