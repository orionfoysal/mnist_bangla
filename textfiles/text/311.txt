"গাজীপুরে পৃথক দুটি অগ্নিকাণ্ডে পুড়েছে একটি ঝুটের গুদাম, বাসাবাড়ির পাঁচটি কক্ষ ও দুইটি দোকান। বুধবার রাতে এবং বৃহস্পতিবার ভোরে ওই অগ্নিকাণ্ডের ঘটনা দু’টি ঘটে। জয়দেবপুর ফায়ার সার্ভিসের স্টেশন অফিসার জাকারিয়া ও স্থানীয়রা জানান, গাজীপুর সিটি করপোরেশনের কোনাবাড়ি পরিজাত এলাকার শান্ত মিয়ার ঝুটের গুদামে বুধবার রাত ১০টার দিকে আগুন লাগে। মুহূর্তে আগুন ওই ঝুটের গুদামে এবং সংলগ্ন একটি টিনশেট বাড়িতে ছড়িয়ে পড়ে। জয়দেবপুর ও কাশিমপুর ডিবিএল ফায়ার সার্ভিসের তিনটি ইউনিটের কর্মীরা প্রায় আড়াই ঘণ্টার চেষ্টায় আগুন নেভায়।"