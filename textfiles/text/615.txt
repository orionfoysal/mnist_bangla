"এত দিন বাংলাদেশের ভিতর দিয়ে পণ্য পরিবহনে ভারত ট্রানজিট সুবিধা চেয়ে এলেও এবার উল্টো ভারতের কাছে ওই সুবিধা চাইতে যাচ্ছে বাংলাদেশ। কলকাতা বিমানবন্দর ব্যবহার করে নেপাল ও ভুটানের বাইরে তৃতীয় কোনো দেশে রপ্তানিপণ্য পরিবহনের জন্য এই সুবিধা চাওয়ার সিদ্ধান্ত হয়েছে। এ ক্ষেত্রে বেনাপোল-পেট্রাপোল স্থলবন্দর ব্যবহার করে সড়কপথে কলকাতা বিমানবন্দরে পণ্য নেওয়া হবে। এরপর দেশটির এয়ার কার্গো ব্যবহার করে অস্ট্রেলিয়া, যুক্তরাষ্ট্র ও ইউরোপের দেশগুলোয় পণ্য পাঠানো হবে।আজ ঢাকায় অনুষ্ঠেয় দুই দেশের বাণিজ্য সচিব পর্যায়ের বৈঠকে ট্রানজিট সুবিধা চাওয়ার এ প্রস্তাবটি তোলা হবে।"