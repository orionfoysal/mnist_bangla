"গোপালগঞ্জের মুকসুদপুরে আধিপত্য বিস্তারকে কেন্দ্র করে দুই পক্ষের মধ্যে সংঘর্ষে ফায়েক মিয়া (৩০) নামে এক যুবক নিহত ও কমপক্ষে ২৫ জন আহত হয়েছেন। এ সময় কয়েকটি বাড়িতে ভাঙচুর ও লুটপাটের ঘটনা ঘটে। গতকাল সকালে মুকসুদপুর উপজেলার বাহারা গ্রামে এ সংঘর্ষের ঘটনা ঘটে। নিহত ফায়েক মিয়া বাহারা গ্রামের মৃত রাজা মিয়ার ছেলে।মুকসুদপুর থানার ওসি আজিজুর রহমান জানান, উপজেলার বাহারা গ্রামের আবু তৈয়ব মিয়া ও সরোয়ার মিয়ার মধ্যে আধিপত্য বিস্তার নিয়ে দীর্ঘদিন ধরে বিরোধ চলে আসছিল।"