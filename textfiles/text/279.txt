"ভারতের প্রধানমন্ত্রী নরেন্দ্র মোদির সঙ্গে মার্কিন প্রেসিডেন্ট ডোনাল্ড ট্রাম্পের জোরালো সম্পর্ক রয়েছে বলে জানিয়েছেন দেশটির পররাষ্ট্র দফতরের মুখপাত্র হেথার নয়েখত। যুক্তরাষ্ট্র-ভারত সম্পর্কের গুরুত্বের ওপর জোরারোপ করে গতকাল এক সংবাদ সম্মেলনে সাংবাদিকদের এ কথা বলেছেন তিনি। পররাষ্ট্র দফতরের মুখপাত্র হেথার বলেন, ‘প্রধানমন্ত্রী মোদির সঙ্গে প্রেসিডেন্ট ট্রাম্পের অবশ্যই দৃঢ় সম্পর্ক রয়েছে।’ গত বছরের শেষদিকে ভারতের হায়দরাবাদ সফর করেছিলেন প্রেসিডেন্ট ট্রাম্পের মেয়ে ইভানকা ট্রাম্প। বিশ্ব উদ্যোক্তা সম্মেলনে যোগ দিতেই ইভানকা দেশটি সফরে এসেছিলেন।"