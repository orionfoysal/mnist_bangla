"মাদারীপুর, গাজীপুরে দুটি কারখানা এবং কিশোরগঞ্জ ও পটুয়াখালীতে ৩৭টি দোকানে অগ্নিকাণ্ডের ঘটনা ঘটেছে। পুড়ে গেছে কারখানার যন্ত্রপাতিসহ বিপুল পরিমাণ মাল। কয়েক কোটি টাকার ক্ষতি হয়েছে বলে দাবি ক্ষতিগ্রস্তদের। প্রতিনিধিদের খবর—মাদারীপুর : জেলা শহরের টিভি ক্লিনিক এলাকায় হায়দার কাজী জুট মিলে সোমবার সন্ধ্যার দিকে যান্ত্রিক ত্রুটির কারণে আগুন ধরে যায়। মুহূর্তে তা চারদিকে ছড়িয়ে পড়ে।"