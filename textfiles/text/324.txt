"সিরাজগঞ্জের শাহজাদপুরে সাংবাদিক শিমুল হত্যার সময় পৌরমেয়র (সাময়িক বহিষ্কৃত) হালিমুল হক মিরুর বাড়িতে হামলা মামলার ১০ আসামি গতকাল আদালতে আত্মসমর্পণ করেছে। পরে তাদের জেলহাজতে পাঠান সিরাজগঞ্জ স্পেশাল ট্রাইব্যুনাল-১ এর বিচারক। অপরদিকে, একই মামলায় শাহজাদপুরের আমলী আদালতের বিচারক পলাতক চার আসামির বিরুদ্ধে গ্রেফতারি পরোয়ানা জারি করেছেন। উভয় আদালত দণ্ডবিধি ও বিস্ফোরক আইনের দুটি ধারায় গতকাল পৃথকভাবে এ আদেশ দেন বলে বাদীর আইনজীবীরা জানান। আত্মসমর্পণ করা আসামিরা হলেন— সোহেল, জাহান, জীবন ওরফে বেলাল, রাসেল, এরশাদ, তারিকুল, আল মাহমুদ, বিপ্লব, আল আমিন ও সেলিম।"