"আওয়ামী লীগ সাধারণ সম্পাদক ও সেতুমন্ত্রী ওবায়দুল কাদের বলেছেন, দলের কোনো নেতা লাগামহীন বক্তব্য  দেবেন না। বর্তমান রাজনৈতিক পরিস্থিতিতে সংযত হয়ে কথা বলবেন। আমরা কাউকে আক্রমণ করব না, আক্রান্ত হলে পাল্টা জবাব দেব। গতকাল রাজধানীর গুলশানে ইয়ুথ ক্লাব মাঠে ঢাকা মহানগর উত্তর আওয়ামী লীগের কর্মিসভায় প্রধান অতিথির বক্তব্যে তিনি এ কথা বলেন। ওবায়দুল কাদের বলেন, স্লোগান দেওয়ার সময় উসকানিমূলক স্লোগান দেবেন না, ভাষণ দেওয়ার সময় অশান্তির ভাষণ দেবেন না।"