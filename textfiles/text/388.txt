"আসন্ন ঢাকা উত্তর সিটি করপোরেশনের উপনির্বাচনে মেয়র পদে যোগ্য প্রার্থী খুঁজে পাচ্ছে না জাতীয় সংসদের প্রধান বিরোধী দল জাতীয় পার্টি। এ কারণে দলটির প্রার্থী দেওয়ার সম্ভাবনা কম। দলের দায়িত্বশীলরা বলছেন, রংপুর সিটি করপোরেশন নির্বাচনে বিশাল ব্যবধানে জয়ের পর ঢাকা উত্তর সিটি নির্বাচনে ভালো করতে না পারলে পার্টি ইমেজ সংকটে পড়তে পারে। আবার কেউ কেউ বলছেন, সামনে জাতীয় নির্বাচন। এ অবস্থায় রাজধানীতে প্রার্থী দিতে না পারলেও পার্টি ইমেজ সংকটে পড়বে।"