"সপ্তম আশ্চর্যের নিদর্শন ‘তাজমহল’ দর্শনে নানা বিধিনিষেধ আরোপ করতে যাচ্ছে কর্তৃপক্ষ। বলা হচ্ছে, দূষণের হাত থেকে তাজমহলকে রক্ষা করতেই এ ব্যবস্থা নেওয়া হচ্ছে।জানা গেছে, বিধিনিষেধের মধ্যে অন্যতম একটি হলো দর্শক নিয়ন্ত্রণ। নতুন নিয়ম অনুযায়ী, আগামী ২০ জানুয়ারি থেকে দিনে ৪০ হাজারের বেশি ভারতীয় পর্যটক তাজমহল দর্শন করতে পারবেন না। বিদেশি পর্যটকদের সংখ্যার ক্ষেত্রে কোনো বিধিনিষেধ আরোপ করা হচ্ছে না।"