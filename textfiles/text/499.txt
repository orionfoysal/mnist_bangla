"তথ্যপ্রযুক্তির সেবা তৃণমূলে পৌঁছে দিতে নতুন বছরে ২ হাজার ৬০০ ইউনিয়ন ফাইবার অপটিক ক্যাবলের আওতায় আসবে। এ ছাড়া জাতীয় গুরুত্বপূর্ণ তথ্য সংরক্ষণ ও নিরাপত্তায় চালু হবে ফোর টায়ার ডাটা সেন্টার। নারীর ক্ষমতায়ন এগিয়ে নিতে ‘শি পাওয়ার’ প্রকল্পের আওতায় ১০ হাজার নারীকে প্রশিক্ষণ এবং পরবর্তীতে কর্মসংস্থান তৈরি করে দেওয়ার পরিকল্পনা হাতে নিয়েছে তথ্য ও যোগাযোগ প্রযুক্তি মন্ত্রণালয়। এ ব্যাপারে তথ্য ও যোগাযোগ প্রযুক্তি বিভাগের সচিব সুবীর কিশোর চৌধুরী বলেন, গত বছর তথ্যপ্রযুক্তি খাতে বছরজুড়েই ছিল নানা আয়োজন এবং অর্জন। সে ধারাবাহিকতায় নতুন বছর আমরা নতুন পরিকল্পনা নিয়ে আসছি।"