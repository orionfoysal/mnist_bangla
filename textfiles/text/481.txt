"সন্দেহভাজন নারী জঙ্গি আসমাউল হুসনা সুমনার পাঁচ দিনের জিজ্ঞাসাবাদ গতকাল শেষ হয়েছে। তবে সুমনার কাছ থেকে সন্তোষজনক তথ্য পাওয়া না যাওয়ায় তাকে আবারও রিমান্ডে নিতে চায় ঢাকা মহানগর পুলিশের কাউন্টার টেররিজম ইউনিট (সিটিটিসি)। ফের রিমান্ডের আবেদন করে তাকে আদালতে পাঠানো হয় বলে জানিয়েছেন সিটিটিসির উপকমিশনার মহিবুল ইসলাম।মহিবুল ইসলাম বলেন, এই পর্যায়ে এসে সুমনার এখন মনে হচ্ছে জঙ্গিবাদে জড়ানো ঠিক হয়নি। সুযোগ পেলে তিনি স্বাভাবিক জীবনে ফিরতে চান বলেও জিজ্ঞাসাবাদে আশ্বাস দিয়েছেন।"