"চট্টগ্রাম সিটি করপোরেশনের (চসিক) সরকারি ও স্বায়ত্তশাসিত ৫৭ সংস্থার কাছে পৌরকর খাতে ১৭২ কোটি টাকা পাওনা আছে। তবে দীর্ঘদিন ধরে সংস্থাগুলো বকেয়া পরিশোধে অনীহা দেখিয়ে আসায় তত্পর হয়েছে চসিক। বকেয়া আদায়ে ৫৭ সংস্থার প্রধান এবং সংশ্লিষ্ট ৩২ মন্ত্রণালয়ের সচিবকে চিঠিও  দেওয়া হয়েছে।এছাড়া এসব টাকা আদায়ে আগামী ৭ জানুয়ারি ৫৭ সংস্থার সঙ্গে সমন্বয় সভা ডেকেছে চসিক। সভায় অংশ নিতে প্রতিষ্ঠানগুলোর প্রধানদের কাছে চিঠি দিয়েছেন চসিকের প্রধান নির্বাহী কর্মকর্তা।"