"সৌদি আরবের জিজানে সড়ক দুর্ঘটনায় ১০ বাংলাদেশি নিহত হয়েছেন, আহত হয়েছেন আরও ১০ জন। রিয়াদে বাংলাদেশ দূতাবাসের দ্বিতীয় সচিব (প্রেস) মোহাম্মদ ফখরুল ইসলাম জানান, গত শনিবার সকালে জেদ্দা থেকে ৮০০ কিলোমিটার দূরে জিজান প্রদেশে ইয়েমেন সীমান্তের কাছাকাছি এলাকায় এ দুর্ঘটনা ঘটে। খবর : বিডিনিউজ’র। শাহীন শাজাহান নামের এক প্রবাসী বাংলাদেশি জানিয়েছেন, নিহতদের মধ্যে তার ভাই আমির হোসেনও রয়েছেন। হতাহতরা সবাই আল ফাহাদ নামে একটি সৌদি কোম্পানিতে চাকরি করতেন।"