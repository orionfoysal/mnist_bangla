"নিরাপত্তা বাহিনীর ওপর হামলা চালানোর মিথ্যা অজুহাতে মিয়ানমার সেনাবাহিনী ইনদিনে ১০ রোহিঙ্গাকে নৃশংসভাবে হত্যা করে। এক অনুসন্ধানে জানা গেছে, কবরের কাছে এনে এই রোহিঙ্গাদের ধারালো অস্ত্রের আঘাতে এবং গুলি করে হত্যা করা হয়। তারপর তাদের কবর দেওয়া হয়। খবর : রয়টার্সের। বিশেষ অনুসন্ধানের বিবরণ দিয়ে খবরে বলা হয়েছে, রোহিঙ্গা জনগোষ্ঠীর ওপর মিয়ানমার সেনাবাহিনীর দমনপীড়নের অনুসন্ধান চালাতে গিয়ে নির্বিচার হত্যাকাণ্ডের আলামত পেয়েছে ব্রিটিশ বার্তা সংস্থা রয়টার্স।"