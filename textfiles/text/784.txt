"রাজধানীর ল্যাবএইড হাসপাতালে চিকিত্সাধীন নারায়ণগঞ্জ সিটি করপোরেশনের  মেয়র সেলিনা হায়াৎ আইভীকে আইসিইউ (ইনটেনসিভ কেয়ার ইউনিট) থেকে কেবিনে স্থানান্তর করা হয়েছে। গতকাল সকালে তাকে হাসপাতালের ৬০১ নম্বর কেবিনে স্থানান্তর করা হয়। ল্যাবএইডের করপোরেট কমিউনিকেশন্স বিভাগের অ্যাসিস্ট্যান্ট জেনারেল ম্যানেজার সাইফুর রহমান লেনিন গণমাধ্যমকে এ খবর নিশ্চিত করে বলেন, ‘তার শারীরিক অবস্থা ভালোই। আগের চেয়ে অবস্থার বেশ উন্নতি হয়েছে।’ এর আগে শনিবার রাতে এক প্রেস ব্রিফিংয়ে ল্যাবএইড হাসপাতালের সিনিয়র কনসালট্যান্ট কার্ডিওলজিস্ট  প্রফেসর ডা. বরেণ চক্রবর্তী বলেন, মেয়র আইভীর অবস্থা শুধু স্থিতিশীল নয়, উন্নতি হয়েছে।"