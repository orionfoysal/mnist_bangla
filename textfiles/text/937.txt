"সৌরবিদ্যুতের আলোয় আলোকিত হয়েছে নাটোরের সিংড়া পৌরসভা। বাংলাদেশ জলবায়ু ট্রাস্ট ফান্ডের অর্থায়নে (বিসিসিটি) সিংড়া পৌরসভায় ৩৬৩টি সৌর বিদ্যুত্চালিত সড়ক বাতি স্থাপন করা হয়েছে। দৃষ্টিনন্দন এ সব বাতি শোভা পাচ্ছে ১২টি ওয়ার্ডের গুরুত্বপূর্ণ সড়ক ও বাজারের মোড়ে মোড়ে। সন্ধ্যা হওয়ার সঙ্গে সঙ্গে বাতিগুলো স্বয়ংক্রিয়ভাবে জ্বলছে আবার সকালের আলো ফুটলে স্বয়ংক্রিয়ভাবে নিভে যাচ্ছে। বিদ্যুতের উপর চাপ কমাতে প্রকল্পটি পৌরবাসীর কাছে ব্যাপক প্রশংসিত হয়েছে।"