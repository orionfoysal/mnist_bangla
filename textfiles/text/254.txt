"প্রাথমিক ও গণশিক্ষা মন্ত্রীর ফুলবাড়ী-দিনাজপুর মহাসড়কের গরুর খামারে  ১০টি বিদেশি গরু লুটের ঘটনা ঘটেছে।বৃহস্পতিবার দিবাগত মধ্য রাতে ফুলবাড়ীর শিবনগর ইউনিয়নের চামারগুদা (রাজারামপুর ফকিরপাড়া) এলাকায় অবস্থিত গরুর খামারে এ ঘটনা ঘটে। জানা যায়, ৪/৫ জনের ডাকাত দল খামারের কেয়ারটেকারকে বেঁধে রেখে ট্রাক লাগিয়ে ১০টি বিদেশি গরু লুট করে নিয়ে গেছে। ঘটনার রাতে মন্ত্রী ফুলবাড়ী শহরের নিজ বাড়িতে অবস্থান করছিলেন। খবর পেয়ে রাতেই ঘটনাস্থল পরিদর্শন করেছেন।"