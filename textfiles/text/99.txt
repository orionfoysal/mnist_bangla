"ধনী-গরিব নির্বিশেষে মেধাবী শিক্ষার্থীদের শিক্ষার প্রতি অনুপ্রেরণা ও সহযোগিতা প্রদানের লক্ষ্যে টাঙ্গাইলের গোপালপুরে ডা. মির্জা হাতেম আলী শিক্ষা কল্যাণ ট্রাস্টের মেধাবৃত্তি পরীক্ষা অনুষ্ঠিত হয়েছে। গত শনিবার সকালে উপজেলার বেলুয়া জনতা বহুমুখী উচ্চ বিদ্যালয়ে ট্রাস্টভুক্ত ২১টি বিদ্যালয়ের সপ্তম ও অষ্টম শ্রেণির ১২৭ জন পরীক্ষার্থী এতে অংশগ্রহণ করে। এ সময় প্রতিজন পরীক্ষার্থীকে যাতায়াত ভাতা, নাশতা ও টুথব্রাশ প্রদান করেন বৃত্তি পরীক্ষার সার্বিক তত্ত্বাবধায়ক সমাজসেবক লে. কর্নেল (অব.) মির্জা হারুন অর রশিদ, বীরপ্রতীক। তিনি ২০১৩ সাল থেকে প্রতি বছর নিজস্ব অর্থায়নে এ পরীক্ষায় প্রথম থেকে পঞ্চম স্থান অর্জনকারীদের ১৫০০ থেকে ৫০০০ টাকা পর্যন্ত নগদ অর্থ প্রদান করে শিক্ষার্থীদের উত্সাহিত করে আসছেন। বিজ্ঞপ্তি।"