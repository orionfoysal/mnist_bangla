"বিদ্যুতের দাম বৃদ্ধি অন্যায্য ও অযৌক্তিক বলে মন্তব্য করেছে কনজ্যুমার্স অ্যাসোসিয়েশন বাংলাদেশ (ক্যাব)। তারা বলেন, বিদ্যুতের গণশুনানিতে মূল্য কমানোর প্রস্তাব নাকচ করা হয়েছে। ফলে গণশুনানি অকার্যকর ও প্রহসনে পরিণত হয়েছে। গতকাল ঢাকা রিপোর্টার্স ইউনিটি (ডিআরইউ) অডিটরিয়ামে আয়োজিত সংবাদ সম্মেলনে এ মন্তব্য করেছেন ক্যাব সভাপতি গোলাম রহমান। সংবাদ সম্মেলনে বিদ্যুতের মূল্য বৃদ্ধি বাতিল ও মূল্য কমানোর দাবি জানিয়ে ক্যাব সভাপতি গোলাম রহমান আরও বলেন, ১০ দিনেরে মধ্যে যদি বিদ্যুতের দাম কমানোর উদ্যোগ নেওয়া না হয়, তাহলে আইনানুগ ব্যবস্থা নেওয়া হবে।"