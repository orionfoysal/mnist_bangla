"চট্টগ্রাম, বরিশাল, নওগাঁ ও মুন্সীগঞ্জে সড়ক দুর্ঘটনায় পাঁচজন নিহত হয়েছেন। শুক্রবার রাত ও গতকাল এ সব দুর্ঘটনা ঘটে। চট্টগ্রাম : পটিয়া উপজেলার কাগজীপাড়ায় গতকাল সকালে বাসের ধাক্কায় মোটরসাইকেল চালক ও এক আরোহী নিহত হয়েছেন। নিহতরা হলেন— মোটরসাইকেলচালক মাহবুবুল আলম ও আরোহী মোজাম্মেল হক লিটন। বরিশাল : গৌরনদী উপজেলার মাহিলাড়া বাসস্ট্যান্ড এলাকায় গতকাল ট্রাকচাপায় উপেন হালদার নামে এক পান ব্যবসায়ী নিহত হয়েছেন।"