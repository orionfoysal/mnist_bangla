"হবিগঞ্জের চুনারুঘাট উপজেলার গাজীপুর ইউনিয়নের মানিকভাণ্ডার গ্রামে মাকে বেঁধে রেখে যুবতী মেয়েকে গণধর্ষণ করা হয়েছে বলে অভিযোগ পাওয়া গেছে। মুমূর্ষু অবস্থায় ধর্ষণের শিকার যুবতীকে (২৩) হবিগঞ্জ সদর আধুনিক হাসপাতালে ভর্তি করা হয়েছে। গতকাল ভোর রাতে উপজেলার মানিকভাণ্ডার গ্রামে এ ঘটনা ঘটে। তবে পুলিশ দাবি করেছে, এখানে কোনো ধর্ষণের ঘটনা ঘটেনি। ধর্ষণের শিকার যুবতীর পরিবার সূত্রে জানা যায়, বেশ কিছুদিন ধরে মানিকভাণ্ডার গ্রামের এক যুবতীকে বিভিন্নভাবে উত্ত্যক্ত করে আসছিল একই গ্রামের মিজান মিয়া ও ফজুল হক নামে দুই লম্পট।"