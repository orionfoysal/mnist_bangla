"নারায়ণগঞ্জের রূপগঞ্জে বৃহস্পতিবার সংঘর্ষে স্বেচ্ছাসেবক লীগ কর্মী সুমন মিয়া নিহতের ঘটনায় তার শাশুড়ি কাজল রেখা বাদী হয়ে ১৭ জনের নামে এবং অজ্ঞাতনামা আরও ৩০ জনকে আসামি করে মামলা করেছেন। এ মামলায় রূপগঞ্জ উপজেলা আওয়ামী লীগ নেতা ও কায়েতপাড়া ইউনিয়ন পরিষদ এবং রংধনু গ্রুপের চেয়ারম্যান শিল্পপতি আলহাজ রফিকুল ইসলাম রফিককে হুকুমের আসামি করা হয়েছে। এতে এলাকার নেতা-কর্মীরা ক্ষুব্ধ। তারা বলছেন, এটা মিথ্যা মামলা। পুলিশের ছররা গুলিতে সুমনের মৃত্যু হয়েছে।"