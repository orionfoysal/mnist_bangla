"রাখাইনে গিয়ে সরেজমিন দেখতে প্রতিনিধি পাঠানোর প্রস্তুতির মধ্যেই এখন সফরে না যেতে বলেছে মিয়ানমারের সরকার। নিরাপত্তা পরিষদের পক্ষ থেকে ফেব্রুয়ারি মাসে প্রতিনিধি পাঠানোর কথা জানানো হয়েছিল। কিন্তু ফেব্রুয়ারিতে মিয়ানমার সফরে ‘না যাওয়া’র জন্য জাতিসংঘ নিরাপত্তা পরিষদকে জানিয়েছে মিয়ানমার। নিরাপত্তা পরিষদের সভাপতির দায়িত্বে থাকা দেশ কাতারের জাতিসংঘে প্রতিনিধি রাষ্ট্রদূত মনসুর আয়াদ আল ওতাইবি এ তথ্য জানিয়েছেন। রাষ্ট্রদূত বলেছেন, নিরাপত্তা পরিষদের এই প্রস্তাব পুরোপুরি প্রত্যাখ্যান করেনি মিয়ানমার।"