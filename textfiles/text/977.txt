গাজীপুরে পরকীয়া প্রেমে জড়িয়ে স্বামী আবদুল হান্নানকে হত্যার দায়ে স্ত্রী নাজমা ও প্রেমিক মান্নানকে মৃত্যুদণ্ডের আদেশ দিয়েছে আদালত। গতকাল দুপুরে গাজীপুরের অতিরিক্ত জেলা ও দায়রা জজ দ্বিতীয় আদালতের বিচারক মো. ইকবাল হোসেন ওই রায় দেন। রায়ে একই সঙ্গে দণ্ডপ্রাপ্তদের প্রত্যেককে ১০ হাজার টাকা করে জরিমানাও করা হয়েছে। দণ্ডপ্রাপ্ত স্ত্রী নাজমা বেগম (৩১) সিরাজগঞ্জ সদরের একডালা গ্রামের মোজাহার আলী মাস্টারের মেয়ে এবং প্রেমিক মান্নান হোসাইন (৪০) ঝিনাইদহ সদরের সনাতনপুর মধ্যপাড়া এলাকার আ. বারেজ বিশ্বাসের ছেলে।
।"