"ফ্লোরিডার ব্রাওয়ার কাউন্টির পার্কলেন্ডে মারজরি স্টোনমেন ডগলাস হাইস্কুলে নির্বিচার গুলিবর্ষণে হতাহতদের মধ্যে কোনো বাংলাদেশি নেই। স্থানীয়পুলিশের উদ্ধৃতি দিয়ে ‘বাই ন্যাশনাল চেম্বার অব কমার্স’-এর নির্বাহী সভাপতি আতিকুর রহমান আতিক এনআরবি জানান, ওই এলাকায় বাংলাদেশিদের বসতি নেই। মূলত শ্বেতাঙ্গরাই বাস করে এবং ঘাতক হিসেবে গ্রেফতার হওয়া ১৯ বছর বয়সী নিকলাস ক্রুজও শ্বেতাঙ্গ। নিকলাস এই হাইস্কুলের ছাত্র ছিল এবং মাস্তানিসহ নানাবিধ কারণে তাকে সাসপেন্ড করা হয় বলে স্থানীয় পুলিশের কর্মকর্তা স্কট ইসরাইল গণমাধ্যমকে অবহিত করেন। এনআরবি নিউজ।"