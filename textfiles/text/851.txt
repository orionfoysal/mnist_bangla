"ফরিদপুর মেডিকেল কলেজে মরণোত্তর দেহদান করেছেন বাংলাদেশে লিগ্যাল এইড অ্যান্ড সার্ভিসেস ট্রাস্ট (ব্লাস্ট)-এর দুই নারী কর্মকর্তা। তারা হলেন— ব্লাস্ট ফরিদপুর কার্যালয়ের সমন্বয়কারী শিপ্রা গোস্বামী (৫১) ও শালিস কর্মকর্তা অর্চনা দাস (৪৬)। গতকাল বেলা ১১টার দিকে ওই দুই কর্মকর্তা মেডিকেল কলেজে গিয়ে কলেজের অধ্যক্ষ এস এম খবিরুল ইসলামের কাছে দেহদান সংক্রান্ত দুটি এফিডেভিট তুলে দেন। এ সময় তাদেরকে ফুলের তোড়া দিয়ে স্বাগত জানানো হয়।  শিপ্রা গোস্বামী বলেন, ‘আমরা জানতে পেরেছি লাশের অভাবে মেডিকেল কলেজের এনাটমি বিভাগের শিক্ষার্থীদের পড়ালেখা ব্যাহত হয়।"