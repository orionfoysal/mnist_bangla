"ভিআইপি মর্যাদা পাচ্ছেন ১৯৭১ সালের খেতাবপ্রাপ্ত ও যুদ্ধাহত মুক্তিযোদ্ধারা। এমন একটি প্রস্তাব মুক্তিযুদ্ধবিষয়ক মন্ত্রণালয় থেকে প্রয়োজনীয় অনুমোদনের জন্য মন্ত্রিপরিষদ বিভাগে পাঠানো হচ্ছে। এরপর অর্থ বরাদ্দের জন্য অর্থ মন্ত্রণালয় ও আইন মন্ত্রণালয়ে পাঠানো হবে। একই সঙ্গে পর্যাপ্ত হুইল চেয়ার প্রদান এবং বিদেশে যুদ্ধাহতদের উন্নত চিকিৎসা দেওয়ার উদ্যোগও নেওয়া হবে। ভিআইপি পর্যাদা পেলে তারা দেশের সব জেলার সার্কিট হাউসের ভিআইপি রুম ব্যবহার, রেল, বিমান, বাস ও লঞ্চে যাতায়াতে বিশেষ সুবিধাসহ রাষ্ট্রীয় অন্যান্য সম্মান ও মর্যাদা এবং সুবিধা ভোগ করতে পারবেন।"