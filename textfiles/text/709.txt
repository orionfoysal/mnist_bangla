"ইসলামী আন্দোলনের সিনিয়র নায়েবে আমির মুফতি সৈয়দ মোহাম্মদ ফয়জুল করীম বলেছেন, পাকিস্তানিরা উন্নয়নের কথা বলে বাঙালির ভোটের অধিকার কেড়ে নিয়েছিল। তারাও উন্নয়ন কম করেনি।  কিন্তু বাঙালিদের ভোটের অধিকার কেড়ে নেওয়ায় শেখ মুজিবুর রহমান আন্দোলন করে পাকিস্তানিদের এ দেশ থেকে তাড়িয়েছিলেন। এখন পাকিস্তানিদের কায়দায় উন্নয়নের কথা বলে আওয়ামী লীগ আবার দেশবাসীর ভোটের অধিকার কেড়ে নিয়েছে। গতকাল নরসিংদী জেলখানার মোড়ে ইসলামী শাসনতন্ত্র ছাত্র আন্দোলন নরসিংদী জেলা শাখার দ্বিবার্ষিক সম্মেলনে প্রধান অতিথির বক্তব্যে এ কথা বলেন তিনি।"