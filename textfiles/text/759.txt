"চলতি ফেব্রুয়ারির প্রথম ভাগেই একটি মৃদু শৈত্যপ্রবাহ বয়ে যাবে। সম্ভবত এটিই শীত মৌসুমের শেষ শৈত্যপ্রবাহ। আবহাওয়া অধিদফতরের পরিচালক সামছুদ্দিন আহমেদ গণমাধ্যমকে জানান, এ মাসের প্রথমার্ধে দেশের উত্তর ও মধ্যাঞ্চলের ওপর দিয়ে একটি মৃদু শৈত্যপ্রবাহ বয়ে যেতে পারে। এই শৈত্যপ্রবাহে তাপমাত্রা ৮-১০ ডিগ্রি  সেলসিয়াসে নেমে আসতে পারে। এ সময় দেশের নদ-নদীর অববাহিকা ও অন্যত্র সকালের দিকে হালকা থেকে মাঝারি ধরনের কুয়াশা থাকার সম্ভাবনা রয়েছে।"