"চট্টগ্রাম নগরীর মাদক আস্তানা হিসেবে খ্যাত সেই বরিশাল কলোনির শুভপুর বাসস্টেশন এলাকার আশপাশে অবৈধ স্থাপনায় জমজমাট মাদক আস্তানা গড়ে ওঠে। এরই মধ্যে গতকাল সকালেই জিআরপি থানার ওসি শহিদুল ইসলামের নেতৃত্বে একাধিক অবৈধ মাদক আস্তানার ঘর ভেঙে ও পুড়ে দিয়েছে রেলওয়ে প্রশাসন। জানা যায়, দীর্ঘদিন ধরেই বরিশাল কলোনিতে ব্যাপক মাদক আখড়ায় পরিণত হয়েছে। বারবার পুলিশ আস্তানায় হানা দিলেও রহস্যজনক কারণে বহাল তবিয়তে থাকে মাদক ব্যবসায়ীরা। এতে শুভপুর বাসস্টেশনসহ আশপাশের বিভিন্ন এলাকায় এসব ব্যবসা ও দিনে দিনে একাধিক ঝুপড়ি তৈরি হয়।"