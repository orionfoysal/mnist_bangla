"সংবিধান বিশেষজ্ঞ ও প্রবীণ রাজনীতিক ড. কামাল হোসেন বলেছেন, জীবনের শেষ কাজ হিসেবেই জাতীয় ঐক্য গঠন করার প্রক্রিয়ায় পা বাড়িয়েছি। আমার আর কোনো চাওয়া-পাওয়া বা ইচ্ছে নাই। গতকাল সন্ধ্যায় জাতীয় প্রেস ক্লাবে আয়োজিত এক আলোচনা সভায় সভাপতির বক্তব্যে এসব কথা বলেন তিনি। ‘জাতীয় ঐক্য পরিষদ’ এর আয়োজন করে। আলোচনায় আরও বক্তব্য দেন কৃষক শ্রমিক জনতা লীগ সভাপতি বঙ্গবীর কাদের সিদ্দিকী, বাংলাদেশের সমাজতান্ত্রিক দলের (বাসদ) সাধারণ সম্পাদক খালেকুজ্জামান, গণস্বাস্থ্য কেন্দে র প্রতিষ্ঠাতা ডা. জাফরুল্লাহ চৌধুরী, বিকল্পধারার মহাসচিব মেজর (অব.) আব্দুল মান্নান, জাতীয় পার্টির (জেপি) মহাসচিব শেখ শহীদুল ইসলাম, বাংলাদেশের বিল্পবী পার্টির সাধারণ সম্পাদক সাইফুল হক, গণসংহতি আন্দোলনের প্রধান সমন্বয়ক জোনায়েদ সাকি প্রমুখ।"