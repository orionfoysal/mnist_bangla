"ডিজিটাল নিরাপত্তা আইনের ৩২ ধারা বাতিল না করলে কঠোর আন্দোলনের হুঁশিয়ারি দিয়েছেন গণমাধ্যমে কর্মরত সাংবাদিকরা। গতকাল সকালে রাজধানীর শাহবাগ জাতীয় জাদুঘরের সামনে ‘আমরা সংবাদকর্মী’ ব্যানারে আয়োজিত মানববন্ধন থেকে এ হুঁশিয়ারি দেওয়া হয়।মানববন্ধনে বিভিন্ন গণমাধ্যমের শতাধিক সাংবাদিক অংশ নেন। এ সময় বক্তব্য রাখেন জাতীয় প্রেস ক্লাবের যুগ্ম-সম্পাদক ইলিয়াস খান, ঢাকা সাংবাদিক ইউনিয়নের (ডিইউজে) সাধারণ সম্পাদক সোহেল হায়দার চৌধুরী, ঢাকা রিপোর্টার্স ইউনিটির (ডিআরইউ) সাধারণ সম্পাদক শুক্কুর আলী শুকু, সাবেক সাধারণ সম্পাদক সাজ্জাদ আলম খান তপু, সাংবাদিক মিরাজ মিজু, আবদুল্লাহ তুহিন, গোলাম রহমান দুর্জয়, আহসান হাবিব, গোলাম রহমান ধ্রুব প্রমুখ।"
।"