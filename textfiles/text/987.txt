"বিলম্বিত বিচার বিচারহীনতার নামান্তর। দেশের আদালতগুলোতে বিচারাধীন মামলার স্তূপ প্রমাণ করছে দেশবাসীর বিচার প্রাপ্তির ক্ষেত্রে কী সংকট বিরাজমান। সংসদে প্রশ্নোত্তরকালে আইনমন্ত্রীর দেওয়া তথ্য অনুযায়ী দেশের বিভিন্ন আদালতে ৩৩ লাখ ৯ হাজার ৭৮৯টি মামলা বিচারাধীন রয়েছে। এর মধ্যে পাঁচ বছর বা এর চেয়ে বেশি সময় ধরে চলমান মামলার সংখ্যা ৮ লাখ ৯৩ হাজার ২৮৬টি। যার মধ্যে উচ্চ আদালতেই চলছে ২ লাখ ৯২ হাজার ২৩টি মামলা।"