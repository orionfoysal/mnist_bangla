"সিলেট সিটি করপোরেশনের সাবেক মেয়র ও মহানগর আওয়ামী লীগের সভাপতি বদরউদ্দিন আহমদ কামরানের হার্টের রক্তনালিতে তিনটি রিং বসানো হয়েছে। গতকাল সকালে ঢাকার ন্যাশনাল হার্ট ফাউন্ডেশনে এনজিওগ্রাম শেষে এ রিং বসানো হয়। বর্তমানে তার অবস্থা উন্নতির পথে বলে জানিয়েছেন কামরানের ছেলে ডা. আরমান আহমদ শিপলু। শিপলু জানান, কয়েক দিন ধরে হৃদরোগে ভুগছিলেন বদরউদ্দিন আহমদ কামরান। গতকাল ন্যাশনাল হার্ট ফাউন্ডেশনে তার এনজিওগ্রাম সম্পন্ন হয়।"