"চঞ্চল চৌধুরী—থিয়েটার, ছোট পর্দা মাতিয়ে চলচ্চিত্রেও তিনি বাজিমাত করেছেন। ‘মনপুরা’, ‘আয়নাবাজি’ দুটোর প্রধান চরিত্রে কাজ করে তিনি উপহার দিয়েছেন ব্যবসা সফল সুপারহিট সিনেমা। সেই ধারাবাহিকতায় বর্তমানে ব্যস্ত রয়েছেন হুমায়ূন আহমেদের উপন্যাস অবলম্বনে নির্মিত ‘দেবী’ ছবিটি নিয়ে। এতে তিনি বিখ্যাত চরিত্র ‘মিসির আলি’র ভূমিকায় অভিনয় করেছেন। এরই মধ্যে জানা গেছে, গোলাম সোহরাব দোদুল পরিচালিত নাম ঠিক না হওয়া একটি রোমান্টিক প্রেমের ছবিতে অভিনয় করবেন চঞ্চল।"