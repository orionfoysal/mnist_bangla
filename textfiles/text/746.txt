"ঢাকা বিশ্ববিদ্যালয় সংগীত বিভাগের নিয়মিত শিক্ষা কার্যক্রমের অংশ হিসেবে প্রতি বছরের মতো এবারও  ২৬ ও ২৭ জানুয়ারি ২০১৮ আয়োজন করা হয়েছে ‘সংগীত উৎসব-২০১৭’। উৎসবের এবারের বিষয় ‘বাংলার গান’। ঢাকা বিশ্ববিদ্যালয় মল চত্বর প্রাঙ্গণে দুদিনব্যাপী উৎসবের উদ্বোধন করবেন ঢাকা বিশ্ববিদ্যালয়ের উপাচার্য অধ্যাপক ড. মো. আখতারুজ্জামান। সংগীত বিভাগের শিক্ষক ও শিক্ষার্থীদের পরিবেশনায় দুদিনব্যাপী থাকছে বাংলা গান। এতে থাকছে উচ্চাঙ্গ সংগীত, নজরুল সংগীত, রবীন্দ্র সংগীত, লোকসংগীত ও যন্ত্রসংগীতের মনোমুগ্ধ পরিবেশনা।"