"উন্নয়ন সংগঠন ‘নিজেরা করি’র নির্বাহী পরিচালক ও নারী নেত্রী খুশী কবির বলেছেন, সুষ্ঠু নির্বাচন কিংবা গ্রহণযোগ্য ভোট কেউ চায় না। সব রাজনৈতিক দলই চায় কীভাবে নির্বাচনে জিতবে। তিনি গতকাল রাজধানীর একটি হোটেলে আয়োজিত ‘গণতন্ত্রে নির্বাচন’ শীর্ষক এক আলোচনা সভায় এ কথা বলেন। তিনি উল্লেখ করেন, দলগুলো কীভাবে ভোটারদের কাছাকাছি থাকবে- সে পদ্ধতি নিয়ে সিদ্ধান্ত নিতে হবে। ইনস্টিটিউট অব কনফ্লিক্ট ল’ অ্যান্ড ডেভেলপমেন্ট স্টাডিজের উদ্যোগে এ আলোচনা সভার আয়োজন করা হয়।"