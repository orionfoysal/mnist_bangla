"বাংলাদেশ মাছ ও মাংস উৎপাদনে স্বয়ংসম্পূর্ণতা অর্জন করেছে বলে জানিয়েছেন মত্স্য ও প্রাণিসম্পদ মন্ত্রী নারায়ণ চন্দ্র চন্দ। এ ছাড়া আগামী ১৫ মার্চের মধ্যে মাংসের দাম কমবে। গতকাল সচিবালয়ে এক সংবাদ সম্মেলনে তিনি এসব তথ্য জানান।মত্স্য ও প্রাণীসম্পদ মন্ত্রী বলেন, মত্স্য অধিদফতরের রিপোর্ট অনুযায়ী ২০১৬-১৭ অর্থবছরে মাছ উৎপাদনের লক্ষ্যমাত্রা ছিল ৪০ লাখ ৫০ হাজার টন। ওই অর্থবছরে লক্ষ্যমাত্রার বিপরীতে ৪১ লাখ ৩৪ হাজার টন মাছ উৎপাদিত হয়েছে।"