"খুলনায় আটকের পর মো. শাহজালাল নামে এক যুবকের চোখ তুলে নেওয়ার ঘটনায় পুলিশের বিরুদ্ধে অভিযোগের সত্যতা পায়নি পিবিআই (পুলিশ ব্যুরো অব ইনভেস্টিগেশন)। খুলনা মেট্রোপলিটন ম্যাজিস্ট্রেট আদালতে দেওয়া পিবিআইর তদন্ত প্রতিবেদনে বলা হয়েছে, ‘ভিকটিম শাহজালাল খালিশপুরের গোয়ালখালীতে ছিনতাইকালে হাতেনাতে ধরা পড়ে। এ সময় বিক্ষুব্ধ জনগণের মারপিটে তার চোখ ক্ষতিগ্রস্ত হয়। পরে স্থায়ীভাবে চোখ দুটি নষ্ট হয়ে যায়।’ পিবিআইর তদন্তকারী কর্মকর্তা পুলিশ পরিদর্শক মো. বাবলুর রহমান খান এই তদন্ত প্রতিবেদন আদালতে দাখিল করেছেন।"