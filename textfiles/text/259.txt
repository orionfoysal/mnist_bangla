"জগন্নাথ বিশ্ববিদ্যালয় (জবি) শাখা ছাত্রলীগের দু’গ্রুপের মধ্যে দফায় দফায় সংঘর্ষের ঘটনায় ক্যাম্পাস অস্থিতিশীল হয়ে উঠেছে। গতকাল এবং আগেরদিন প্রথম বর্ষের ভর্তিকৃত নবীন শিক্ষার্থীদের র‌্যাগিং ও ক্যাম্পাসে আধিপত্য বিস্তারকে কেন্দ্র করে সভাপতি ও সাধারণ সম্পাদকের কর্মীদের মধ্যে এ সংঘর্ষের ঘটনা ঘটে। সংঘর্ষের ১০ ছাত্রলীগ কর্মী আহত হয়েছে। ২ জনের অবস্থা আশঙ্কাজনক। পরবর্তীতে ক্যাম্পাসে অতিরিক্ত পাঁচ প্লাটুন পুলিশ মোতায়েন করলে পরিস্থিতি নিয়ন্ত্রণে আসে।"