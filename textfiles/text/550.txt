"বিশেষ ট্রাইব্যুনাল গঠন করে সাংবাদিক দম্পতি সাগর-রুনি হত্যাকাণ্ডের বিচার দাবি করেছেন সাংবাদিক নেতারা। তদন্ত প্রতিবেদন দেওয়ার সময় ছয় বছরে ৫৩ বার বাড়ানোর ঘটনায় পুলিশ প্রশাসনের প্রতি অনাস্থা প্রকাশ করেছেন তারা। চাঞ্চল্যকর এ হত্যাকাণ্ডে স্বতপ্রণোদিত হয়ে রুল জারি করতে তারা আদালতের প্রতি অনুরোধ জানান।গতকাল ঢাকা রিপোর্টার্স ইউনিটির (ডিআরইউ) সামনে সাংবাদিক দম্পতি সাগর-রুনি হত্যার বিচারের দাবিতে সাংবাদিক সমাবেশ করা হয়। শেষে মিছিল নিয়ে প্রেস ক্লাব হয়ে স্বরাষ্ট্র মন্ত্রণালয়ে স্মারকলিপি দেন নেতারা।"