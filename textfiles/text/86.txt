"কুষ্টিয়া সদর উপজেলার খাতের আলী ডিগ্রি কলেজের ভারপ্রাপ্ত অধ্যক্ষকে মারধর করে কলেজ থেকে বের করে দেওয়ার অভিযোগ পাওয়া গেছে। স্থানীয় যুবলীগ নেতা আনিসুর রহমান বিকাশের নেতৃত্বে গতকাল দুপুরে এ ঘটনা বলে জানা গেছে। এ বিষয়ে ইসলামী বিশ্ববিদ্যালয় থানায় ডায়েরি করেছেন ভারপ্রাপ্ত অধ্যক্ষ আমিরুল ইসলাম।কলেজ ও স্থানীয় সূত্র জানিয়েছে, নানা অনিয়ম-দুর্নীতির কারণে ২০১৩ সালের ২০ ডিসেম্বর চাকরি চলে যায় আগের অধ্যক্ষ মো. শাহজাহানের। সর্বশেষ ২০১৭ সালের ২৩ আগস্ট কলেজের সিনিয়র শিক্ষক আমিরুল ইসলামকে ভারপ্রাপ্ত অধ্যক্ষের দায়িত্ব দেওয়া হয়।"