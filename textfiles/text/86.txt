"চাকরি জাতীয়করণের দাবিতে কেন্দ্রীয় কর্মসূচির অংশ হিসেবে গতকাল দ্বিতীয় দিনের মতো সারা দেশে অবস্থান কর্মসূচি পালন করেছেন কমিউনিটি হেলথ কেয়ার প্রোভাইডাররা (সিএইচসিপি)। এ সময় বক্তারা বলেন, একাধিকবার বিভিন্ন প্রজ্ঞাপন জারি করেও স্বাস্থ্যসেবাকর্মীদের চাকরি স্থায়ীকরণ হচ্ছে না। তারা হাই কোর্টের নির্দেশ অনুযায়ী ব্যবস্থা গ্রহণে সরকারের প্রতি দাবি জানান। টানা কর্মবিরতির ফলে ভোগান্তিতে পড়ছেন রোগীরা। প্রতিনিধিদের খবর—লক্ষ্মীপুর : সদর উপজেলা স্বাস্থ্য ও পরিবার পরিকল্পনা কার্যালয় চত্বরে কর্মসূচি চলাকালে বক্তৃতা করেন জাহাঙ্গীর আলম, তুহিন আক্তার প্রমুখ।"