"প্রধানমন্ত্রী শেখ হাসিনা সংযুক্ত আরব আমিরাতের রাজধানী আবুধাবিতে যাত্রাবিরতির পর আজ দেশে ফিরছেন। প্রধানমন্ত্রী ইতালি ও ভ্যাটিকান সিটিতে চার দিনব্যাপী সরকারি সফর শেষে বৃহস্পতিবার সকালে রোম থেকে আবুধাবি এসে পৌঁছান। পোপ ফ্রান্সিস ও আইএফএডির প্রেসিডেন্ট গিলবার্ট এফ হংবোর আমন্ত্রণে চার দিনের সরকারি সফরে রবিবার রোম পৌঁছান প্রধানমন্ত্রী। আবুধাবিতে যাত্রাবিরতির পর আজ প্রধানমন্ত্রী ঢাকায় পৌঁছবেন বলে তার প্রেস সচিব ইহসানুল করিম নিশ্চিত করেছেন। সোমবার সকালে ভ্যাটিকান সফর করে পোপ ফ্রান্সিসের সঙ্গে বৈঠক করেন শেখ হাসিনা।"