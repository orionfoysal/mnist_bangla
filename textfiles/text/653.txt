"বিবাদীকে গরহাজির ও পারস্পরিক যোগসাজশে আইনজীবী নিয়োগ দেখিয়ে জালিয়াতির মাধ্যমে একতরফা রায় নিয়ে রেকর্ড সংশোধনের প্রতিবাদ করেছে একটি পরিবার। খাগড়াছড়ি প্রেস ক্লাবে গতকাল সংবাদ সম্মেলন ডেকে এ অভিযোগ তোলেন হয়রানির শিকার বীর বিক্রম রোয়াজা। এ সময় জড়িতদের বিরুদ্ধে ব্যবস্থা নেওয়ার দাবি জানানো হয়।অভিযোগ করা হয়, পূর্ণ জ্যোতি রোয়াজার সঙ্গে বীর বিক্রম রোয়াজার জমি নিয়ে বিরোধ ছিল। আদালতে গোপনে মামলা করে জালিয়াতি ও প্রতারণার মাধ্যমে বিবাদীকে গরহাজির দেখানো হয়।"