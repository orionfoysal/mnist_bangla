"জাতীয় বিশ্ববিদ্যালয়ের অধিভুক্ত কলেজ অধ্যক্ষদের শিক্ষা সমাবেশ আজ বঙ্গবন্ধু আন্তর্জাতিক সম্মেলন কেন্দ্রে অনুষ্ঠিত হবে। জাতীয় বিশ্ববিদ্যালয়ের উপাচার্য প্রফেসর ড. হারুন-অর-রশিদের সভাপতিত্বে অনুষ্ঠানে প্রধানমন্ত্রী শেখ হাসিনা প্রধান অতিথি হিসেবে উপস্থিত থেকে কলেজ অধ্যক্ষদের উদ্দেশে দেশের উচ্চশিক্ষা সংশ্লিষ্ট বিষয়ে দিক নির্দেশনামূলক ভাষণ দেবেন। এ ছাড়া প্রধানমন্ত্রী জাতীয় বিশ্ববিদ্যালয়ের-মুক্তিযুদ্ধ বঙ্গবন্ধু ও বাংলাদেশ গবেষণা ইনস্টিটিউট, ‘স্বাধীনতা’ ম্যুরাল- ১৯৫২-১৯৭১, ডরমিটরি ভবনসহ ১০টি স্থাপনা এবং কলেজ শিক্ষা উন্নয়ন প্রকল্পের ভিত্তিপ্রস্তর স্থাপন ও উদ্বোধন করবেন।"
।"