"কেন্দ্রীয় আওয়ামী লীগের সাংগঠনিক সম্পাদক আহাম্মদ হোসেন বলেছেন, টানা তৃতীয় বারের মত ক্ষমতায় আসছে আওয়ামী লীগ। বর্তমান প্রধানমন্ত্রী শেখ হাসিনা নির্বাচনকালীন সময়েও প্রধানমন্ত্রী থাকবেন। রুটিনওয়ার্ক হিসেবে তখন নির্বাচন কমিশন নির্বাচনের দায়িত্ব পালন করবেন। শুক্রবার বিকালে নগরীর রেলওয়ে কৃঞ্চচূড়া চত্বরে মহানগর আওয়ামী লীগের আয়োজনে গণতন্ত্র রক্ষা দিবস উপলক্ষে প্রধান অতিথির বক্তব্যে তিনি এসব কথা বলেন। মহানগর আওয়ামী লীগের সভাপতি এহতেশামুল আলমের সভাপতিত্বে এ সময় আরো বক্তব্য রাখেন ফাতেমাতুজ জোহরা রানী এমপি, জেলা পরিষদের চেয়ারম্যান অধ্যাপক ইউসুফ খান পাঠান, কেন্দ ীয় আওয়ামী লীগের সদস্য মারুফা আক্তার পপি, জেলা যুবলীগের আহ্বায়ক আজহারুল ইসলাম প্রমুখ।"