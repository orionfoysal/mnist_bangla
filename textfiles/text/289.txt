"সাবেক রাষ্ট্রপতি ও বিকল্পধারার সভাপতি এ কিউ এম বদরুদ্দোজা চৌধুরী বলেছেন, সরকার গুম-খুন করে, বিরোধী মত ও দলকে দমন করে ক্ষমতা চিরস্থায়ী করতে চাইছে। তিনি এর বিরুদ্ধে মানুষকে ঐক্যবদ্ধ হওয়ার আহ্বান জানান।গতকাল কৃষক শ্রমিক জনতা লীগের ১৯তম প্রতিষ্ঠাবার্ষিকী উপলক্ষে টাঙ্গাইল শহীদ মিনারে আয়োজিত সমাবেশে প্রধান অতিথির বক্তৃতায় তিনি এ কথা বলেন। বদরুদ্দোজা চৌধুরী বলেন, দেশের মানুষ ভালো নেই। খুন, রাহাজানি, দুর্নীতি ও লুটপাটে দেশ ভরে গেছে।"