"এমপিওভুক্ত শিক্ষাপ্রতিষ্ঠান জাতীয়করণের দাবিতে ১০ জানুয়ারি থেকে অবস্থান ধর্মঘটের পর ১৫ জানুয়ারি থেকে আমরণ অনশন কর্মসূচি পালন করছেন শিক্ষক-কর্মচারীরা। জাতীয় প্রেস ক্লাবের সামনে বেসরকারি শিক্ষা জাতীয়করণ লিয়াজোঁ ফোরামের ব্যানারে তাদের এ আন্দোলন চলছে। কাল রবিবার একযোগে সারা দেশের এমপিওভুক্ত শিক্ষাপ্রতিষ্ঠানে ধর্মঘট পালন করার ঘোষণা দিয়েছেন ফোরামের নেতারা। গতকাল ফোরামের মুখপাত্র নজরুল ইসলাম রনি এ তথ্য জানান। অনশন কর্মসূচিতে থাকা শিক্ষক-কর্মচারীরা জাতীয় প্রেস ক্লাবের সামনে গতকাল পঞ্চম দিনের মতো আমরণ অনশন পালন করেছেন।"