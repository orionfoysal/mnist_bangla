"খুলনায় সপ্তম শ্রেণির এক ছাত্রকে ছুরিকাঘাতে হত্যা করেছে দুর্বৃত্তরা। গতকাল রাত সাড়ে ৯টার দিকে খুলনা পাবলিক কলেজের ৩১তম প্রতিষ্ঠাবার্ষিকী উপলক্ষে আয়োজিত অনুষ্ঠান চলাকালে এ ঘটনা ঘটে। নিহত ছাত্রের নাম ফাহমিদ তানভীর রাজিন (১২)। পুলিশ ও প্রত্যক্ষদর্শী সূত্রে জানা গেছে, খুলনা পাবলিক কলেজে তৃতীয় শ্রেণি থেকে শুরু করে দ্বাদশ শ্রেণি পর্যন্ত পড়ানো হয়। ওই প্রতিষ্ঠানের সপ্তম শ্রেণির শিক্ষার্থী ছিল ফাহমিদ তানভীর।"