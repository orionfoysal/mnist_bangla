"মজুরি কমিশন, বদলি শ্রমিকদের স্থায়ীকরণ ও বকেয়া মজুরি পরিশোধসহ ১১ দফা দাবিতে খুলনা-যশোর অঞ্চলের ৮ রাষ্ট্রায়ত্ত পাটকলে টানা কর্মবিরতি পালন করছেন শ্রমিকরা। একই দাবিতে গতকাল সকাল থেকে চট্টগ্রাম ও ঢাকার আরও ১২টি পাটকলে উৎপাদন বন্ধ রয়েছে।বাংলাদেশ পাটকল করপোরেশন (বিজেএমসি)-এর হিসাব মতে, খুলনার রাষ্ট্রায়ত্ত পাটকলে গেল ছয় দিনের ধর্মঘটে উৎপাদন ঘাটতি হয়েছে প্রায় ১২০০ মেট্রিক টন পাট পণ্যের। যার বাজার মূল্য প্রায় ১২ কোটি টাকা। শ্রমিকদের দাবি, প্রতিটি পাটকলে ৬ থেকে ৮ সপ্তাহের মজুরি বকেয়া রয়েছে।"