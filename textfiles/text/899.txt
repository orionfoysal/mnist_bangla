"মিরপুর শহীদ সোহরাওয়ার্দী ইনডোর স্টেডিয়ামে অনুষ্ঠিত চতুর্থ বাংলাদেশ কাপ তায়কোয়ানদো প্রতিযোগিতার পুরুষ বিভাগে চার সোনা ও ছয় রুপা নিয়ে চ্যাম্পিয়ন হয়েছে বসুন্ধরা গ্রুপ। মহিলা বিভাগে চ্যাম্পিয়ন অগ্রণী ব্যাংক। পুরুষ বিভাগে রানার্স আপ হয়েছে সেন্ট্রাল তায়কোয়ানদো একাডেমি। দুই দিনব্যাপী অনুষ্ঠিত নবম জাতীয় তায়কোয়ানদো প্রতিযোগিতায়ও চ্যাম্পিয়ন হয় বসুন্ধরা গ্রুপ এবং রানার্স আপ হয়েছে সেন্ট্রাল তায়কোয়ানদো দল। প্রধান অতিথি হিসেবে উপস্থিত হয়ে নবম জাতীয় ও চতুর্থ বাংলাদেশ কাপ তায়কোয়ানদো প্রতিযোগিতায় বিজয়ীদের হাতে পুরস্কার তুলে দেন বাংলাদেশ কৃষি ব্যাংকের চেয়ারম্যান মোহাম্মদ ইসমাইল।"