"রাজধানীর বিপুলসংখ্যক সরকারি প্রাথমিক বিদ্যালয় দখলদারদের কবলে পড়ে অস্তিত্ব হারাতে বসেছে। এসব স্কুলের হালহকিকত পরিদর্শনে গঠন করা হয়েছিল উপকমিটি। বিভিন্ন স্কুল সরেজমিন ঘুরে ২০১৪ সালের ২২ অক্টোবর প্রতিবেদন দেন প্রাথমিক ও গণশিক্ষা মন্ত্রণালয় সম্পর্কিত সংসদীয় স্থায়ী কমিটির পাঁচ সদস্যের ওই উপকমিটির সদস্যরা। কিন্তু প্রাথমিক বিদ্যালয়গুলো অপদখলমুক্ত করার ক্ষেত্রে তা কোনো অবদান রাখতে পারেনি। কারণ প্রতিবেদন দাখিলের তিন বছরের বেশি সময় ধরে তা ফাইলবদ্ধ হয়ে পড়ে আছে।"