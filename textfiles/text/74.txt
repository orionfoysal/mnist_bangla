"শীত শেষ। আবহাওয়া পরিবর্তনের জন্য এখন রাতের শেষভাগে ও ভোরে হালকা ঠাণ্ডা অনুভূত হলেও দিনের বেলায় প্রখর সূর্যতাপে গরম লাগছে। বসন্তের বয়ে যাওয়া বাতাসেও গরম অনুভূত হচ্ছে। আর ঋতু পরিবর্তনের এই সময়ে রাজধানীসহ দেশবাসী আক্রান্ত হচ্ছেন ভাইরাসজনিত নানা রোগে। চিকিৎসকরা জানিয়েছেন, ঘরে ঘরে শিশু-বৃদ্ধ ও নানা বয়সী মানুষ জ্বর, সর্দি-কাশি ছাড়াও ইনফ্লুয়েঞ্জা, টাইফয়েড, টনসিলাইটিস, ব্রংকাইটিস, সাইনোসাইটিস ও নিউমোনিয়ায় আক্রান্ত হচ্ছেন।"