"তুরস্কের স্থলবাহিনী সিরিয়ার কুর্দি নিয়ন্ত্রিত শহর আফরিনে ঢুকে পড়েছে। তুরস্কের প্রধানমন্ত্রী বিনালি ইলদিরিম গতকাল রাজধানী ইস্তাম্বুলে এক সংবাদ সম্মেলনে বলেছেন, তুর্কি সেনাবাহিনী আফরিন থেকে কুর্দি জঙ্গিদের তাড়িয়ে দিয়ে ৩০ কিলোমিটার এলাকাকে ‘নিরাপদ’ হিসেবে প্রতিষ্ঠার চেষ্টা করবে। তবে কুর্দি মিলিশিয়া ওয়াইপিজি এ খবর অস্বীকার করেছে। তারা দাবি করছে, তুরস্কের আক্রমণকারীদের হটিয়ে দেওয়া হয়েছে। এদিকে আফরিন শহর থেকে রুশ সেনা ও সামরিক সরঞ্জাম প্রত্যাহার শুরুর পরপরই সেখানে কুর্দিদের অবস্থানে বিমান হামলা চালায় তুর্কি বাহিনী।"