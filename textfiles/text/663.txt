"স্থানীয় সরকার, পল্লী উন্নয়ন ও সমবায়মন্ত্রী ইঞ্জিনিয়ার খন্দকার মোশাররফ হোসেন গোল্ডকাপ ফুটবলে চ্যাম্পিয়ন হয়েছে কানাইপুর ইউনিয়ন। গতকাল ফরিদপুরের শেখ জামাল স্টেডিয়ামে অনুষ্ঠিত ফাইনাল খেলায় কানাইপুর ইউনিয়ন টাইব্রেকারে ৪-১ গোলে গেরদা ইউনিয়নকে পরাজিত করে। খেলায় ২-২ গোলে অমীমাংসিত থাকার পর টাইব্রেকারে গেরদাকে পরাজিক করে চ্যাম্পিয়ন হওয়ার গৌরব অর্জন করে কানাইপুর। ফাইনাল খেলায় উপস্থিত থেকে পুরস্কার বিতরণ করেন স্থানীয় সরকারমন্ত্রী ইঞ্জিনিয়ার খন্দকার মোশাররফ হোসেন এমপি। এ সময় অন্যদের মধ্যে উপস্থিত ছিলেন, জেলা পরিষদ চেয়ারম্যান লোকমান হোসেন মৃধা, উপজেলা চেয়ারম্যান খন্দকার মোহতেশাম হোসেন বাবর প্রমুখ।"