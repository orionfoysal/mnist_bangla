"দফায় দফায় বন্যার পর এশিয়ার বৃহত্তর হাওর হাকালুকি হাওরের পানি নেমেছে। বিল বাদাড়ে ধরা পড়ছে প্রচুর পরিমাণে দেশি প্রজাতির মাছ। ছোট বড় মাছের পাশাপাশি এ বছর বিপন্ন প্রজাতির অনেক মাছের আধিক্য দেখা যাচ্ছে। মৎস্যবিভাগ বলছে, দীর্ঘ বন্যায় মাছ স্বাভাবিক প্রজননের সুযোগ পেয়েছে বেশি আর বিভিন্ন ব্যবস্থা গ্রহণের ফলে এ বছর ২০ শতাংশ মাছ বেশি উৎপাদনের সম্ভাবনা রয়েছে।সরেজমিন কুলাউড়া উপজেলার চকিয়া বিল ও নাগুয়া বিলে দেখা যায়, বিলের পাড়ে নিলাম কেন্দ্র স্থাপন করেছেন বিল ইজারাদাররা।"