"বরিশালের পদ্মা ভাসমান অয়েল ডিপো থেকে পানি মিশ্রিত জ্বালানি তেল সরবরাহের অভিযোগ বহুদিনের। সংশ্লিষ্ট কর্তৃপক্ষ বরাবর এমন অভিযোগ অস্বীকার করলেও গত সোমবার তাদের উপস্থিতিতেই ধরা পড়েছে তেলে পানি মিশিয়ে বিক্রির ঘটনা। তা-ও আবার একটু আধটু নয়। এক ট্যাংক লরি (৯ হাজার লিটার) ডিজেলে পাওয়া গেছে ৬০ লিটার পানি। এ ঘটনায় সন্তোষজনক কোনো উত্তর দিতে পারেননি বরিশালের পদ্মা অয়েল কর্তৃপক্ষ।"