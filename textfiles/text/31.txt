"ইয়েমেনে সৌদি জোটের একটি যুদ্ধবিমান বিধ্বস্ত করেছে বলে দাবি করেছে হুতি বিদ্রোহীরা। দেশটির উত্তরাঞ্চলে একটি যুদ্ধাঞ্চলে স্থানীয় সময় রবিবার সৌদি নেতৃত্বাধীন আরব জোট এক বিবৃতিতে একটি বিমান বিধ্বস্ত হওয়ার কথা জানিয়েছে। তবে হুতি বিদ্রোহীদের দাবি, তারাই যুদ্ধবিমানটি ভূপাতিত করেছে। সৌদি আরবের রাষ্ট্রীয় নিউজ এজেন্সি এসপিএ জোটের এক বিবৃতির বরাতে জানায়, ইয়েমেনে সৌদির একটি যুদ্ধবিমান বিধ্বস্ত হওয়ার খবর সত্যি। বিমানের কারিগরি ত্রুটির কারণে এ ঘটনা ঘটেছে।"