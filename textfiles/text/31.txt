"স্বরাষ্ট্রমন্ত্রী মো. আসাদুজ্জামান খান কামাল বলেছেন, বিএনপি চেয়ারপারসন বেগম খালেদা জিয়ার দুর্নীতি মামলার রায়ে সরকারের কোনো হাত নেই। বিচারকরা স্বাধীনভাবে তাদের রায় প্রদান করেছেন। তিনি বলেন, বাংলাদেশে যে-ই দুর্নীতি করুক না কেন তাকেই বিচারের আওতায় আসতে হবে। গতকাল সকালে উত্তরা আজমপুর সরকারি প্রাথমিক বিদ্যালয় মাঠে বাংলাদেশ ইউনাইটেড ইসলামী পার্টির উদ্যোগে আয়োজিত সন্ত্রাস, জঙ্গিবাদ ও মাদকবিরোধী সমাবেশে সাংবাদিকদের বিভিন্ন প্রশ্নের জবাবে তিনি এসব কথা বলেন। তিনি আরও বলেন, ইসলাম শান্তির ধর্ম।"