"বঙ্গবন্ধু শেখ মুজিবুর রহমানের ৪৬তম স্বদেশ প্রত্যাবর্তন দিবস গতকাল নানা আয়োজনের মধ্য দিয়ে পালিত হয়েছে। নিজস্ব প্রতিবেদক ও প্রতিনিধিদের পাঠানো খবর—চট্টগ্রাম : কেন্দ্রীয় শহীদ মিনার চত্বরে মহানগর আওয়ামী লীগের আলোচনা সভায় প্রধান অতিথি ছিলেন চসিক মেয়র ও মহানগর আওয়ামী লীগের সাধারণ সম্পাদক আ জ ম নাছির উদ্দিন। মাহতাব উদ্দিন চৌধুরীর সভাপতিত্বে সভায় উপস্থিত ছিলেন, নঈম উদ্দিন চৌধুরী, খোরশেদ আলম সুজন, এম এ রশিদ। সিলেট : কেন্দ্রীয় শহীদ মিনারে বঙ্গবন্ধুর প্রতিকৃতিতে শ্রদ্ধাঞ্জলি নিবেদন করেছে জেলা ও মহানগর আওয়ামী লীগ এবং সহযোগী সংগঠনের নেতারা। উপস্থিত ছিলেন মিসবাহ উদ্দিন সিরাজ, বদর উদ্দিন আহমদ কামরান, আসাদ উদ্দিন আহমদ।"