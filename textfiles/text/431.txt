"ঢাকাসহ সারা দেশে চলছে গণগ্রেফতার। সেই সঙ্গে বিএনপি জোটের নেতা-কর্মীদের বাসায় বাসায় চলছে তল্লাশিও। বিএনপির যুগ্ম মহাসচিব সৈয়দ মোয়াজ্জেম হোসেন আলাল, যুবদল ঢাকা উত্তর শাখার সভাপতি এসএম জাহাঙ্গীরসহ বেশ কয়েকজন নেতার বাসায় তল্লাশির খবর পাওয়া গেছে। বিকালে বিএনপি মহাসচিব মির্জা ফখরুল ইসলাম আলমগীরের ব্যক্তিগত সহকারী ইউনুস আলীকে ডিবি পুলিশ আটক করে সন্ধ্যায় ছেড়ে দেয়। এ নিয়ে গতকাল রাতে সংবাদ সম্মেলনে করেন বিএনপির সিনিয়র যুগ্ম মহাসচিব অ্যাডভোকেট রুহুল কবির রিজভী।"