"আওয়ামী লীগের প্রেসিডিয়াম সদস্য লে. কর্নেল (অব.) মুহাম্মদ ফারুক খান এমপি বলেছেন, বিএনপি-জামায়াত ২০ দলীয় জোট আন্দোলনের নামে দেশে হত্যা, ভাঙচুর, মানুষ পুড়িয়ে মারা, বাস জ্বালাও-পোড়াও করেছে। এসব করে তারা দেশকে অস্থিতিশীল করার চেষ্টা করেছে। বিএনপি-জামায়াতের আন্দোলনের কোনো ইস্যু ছিল না। তারপরও তারা শুধু দেশকে অস্থিতিশীল করার পাশাপাশি সার্বিক উন্নয়ন পিছিয়ে দিতে এবং দেশের মানুষকে কষ্ট দিতে নাশকতা কর্মকাণ্ড করেছে। গতকাল সকালে শহরের শহীদ খোকন পার্কে জেলা আওয়ামী লীগ আয়োজিত কর্মিসভায় প্রধান অতিথির বক্তব্যে তিনি এ কথা বলেন।"