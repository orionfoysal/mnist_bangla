"জামালপুর-৪ (সরিষাবাড়ী) আসনের জাতীয় পার্টির এমপি মামুনুর রশিদ জোয়ার্দারের বিরুদ্ধে দুর্নীতি ও লুটপাটের অভিযোগ উঠেছে। গত চার বছর এলাকায় কোনো উন্নয়ন হয়নি। বরং টিআর, কাবিখা, নিয়োগ বাণিজ্যসহ নানা অপকর্মে লিপ্ত থেকেছেন এই এমপি। তার লুটপাটের বিরুদ্ধে ফুঁসে উঠেছে স্থানীয় আওয়ামী লীগ ছাড়াও তার নিজ দল জাতীয় পার্টির নেতা-কর্মীরা। গত জাতীয় সংসদ নির্বাচনে জোট রাজনীতির কারণে আওয়ামী লীগ এই আসনটি জাতীয় পার্টিকে ছেড়ে দেয়।"