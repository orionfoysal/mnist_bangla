"মার্কিন রাষ্ট্রদূত মার্শা বার্নিকাট বলেছেন, ‘আইএসআইএস-বাংলাদেশ’কে ওয়াশিংটনের বিদেশি সন্ত্রাসী সংগঠন হিসেবে চিহ্নিত করার অর্থ এই গোষ্ঠীর এ দেশে উপস্থিতি বোঝায় না। গতকাল আফ্রিকান-আমেরিকান ইতিহাস মাস উদযাপন উপলক্ষে মার্কিন দূতাবাস এবং ইএমকে সেন্টারের আয়োজনে প্যানেল আলোচনায় মার্কিন রাষ্ট্রদূত মার্শা বার্নিকাট সাংবাদিকদের প্রশ্নের জবাবে এ কথা বলেন। যুক্তরাষ্ট্রের ট্রেজারি বিভাগ মঙ্গলবার দুই ব্যক্তি ও সাতটি সংগঠনকে তাদের বৈশ্বিক সন্ত্রাসবাদের তালিকায় যুক্ত করে তাদের ওপর নিষেধাজ্ঞা জারি করে। এই সংগঠনগুলোর মধ্যে ‘আইএসআইএস-বাংলাদেশ’ নামেও একটি সন্ত্রাসী গোষ্ঠী রয়েছে। বিডিনিউজ।"