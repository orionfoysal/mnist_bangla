"‘ডা. বলেছেন বাইরে থেকে ডিজিটাল এক্সরে করাতে। হাসপাতালের এক্সরেতে হবে না’। চট্টগ্রাম নগরের বহদ্দারহাট এলাকার রোকেয়া নামে এক রোগী জেনারেল হাসপাতালে ট্রান্সপারেন্সি ইন্টারন্যাশনাল বাংলাদেশের (টিআইবি) রাখা অভিযোগ খাতায় গত ২১ ডিসেম্বর এভাবে নিজের অভিযোগটি জানান।একইভাবে নগরের পাহাড়তলি মাস্টার লেনের বাসিন্দা কুসুম লিখেছেন, ‘আল্ট্রাসনোগ্রাফি করতে বলেছে, কিন্তু হাসপাতাল কর্তৃপক্ষ বলছে দুই মাসের জন্য আল্ট্রাসনোগ্রাফি বন্ধ। কারণ জিজ্ঞাসা করলে তিনি বলেছেন, আপনি বাইরে থেকে করে আসেন।"