"বিশ্ববাজারে দাম বাড়ছে— এমন আতঙ্কে টয়লেট টিস্যু কিনতে কাড়াকাড়ি শুরু করেছেন তাইওয়ানের ক্রেতারা। সামাজিক যোগাযোগ মাধ্যমে আসা বিভিন্ন ছবিতে দেখা যায়, দেশটির খুচরা দোকানের তাকগুলো এখন শূন্য, যেখানে সাধারণত টয়লেট টিস্যু রাখা হয়। জানা যায়, দেশটির কোম্পানিগুলো খুচরা বিক্রেতাদের জানিয়ে দিয়েছে আগামী মাস থেকে ১০ থেকে ৩০ শতাংশ বাড়ছে টয়লেট পেপারের দাম। অনেক দোকানি জানিয়েছেন, দাম বৃদ্ধির চেয়েও ক্রেতাদের বড় আতঙ্ক ছিল বাজার টয়লেট টিস্যু শূন্য হয়ে পড়বে। ফলে দোকান থেকে সবাই পণ্যটি অতিরিক্ত কিনে জমিয়ে রাখার চেষ্টা করেছে।"