"বছরের প্রথম গ্র্যান্ডস্লাম টুর্নামেন্ট অস্ট্রেলিয়ান ওপেনে কোয়ার্টার ফাইনাল নিশ্চিত করেছেন সুইস তারকা রজার ফেদেরার। পুরুষ এককের দ্বিতীয় বাছাইয়ে গতকাল ৬-৪, ৭-৬ (৭/৩), ৬-২ গেমে হাঙ্গেরির মার্টন ফুকসুভিসকে হারিয়েছেন। ফেদেরার জিতলেও হেরে গেছেন সার্বিয়ান তারকা নোভাক জকোভিচ। দক্ষিণ কোরিয়ার চুঙ হিয়ুন ৭-৬ (৭/৪), ৭-৫, ৭-৬ (৭/৩) গেমের এক কঠিন ম্যাচে হারিয়েছেন সাবেক এক নম্বরকে। এছাড়াও পুরুষ একক থেকে বিদায় নিয়েছেন পঞ্চম বাছাই অস্ট্রিয়ার ডেভিড থিয়েম।"