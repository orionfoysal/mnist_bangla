"চাঁপাইনবাবগঞ্জের বিভিন্ন সড়ক-মহাসড়কে চলছে হাজার হাজার অবৈধ যান। এতে বাড়ছে দুর্ঘটনা। গত এক বছরে ভটভটি-নসিমন-করিমন দুর্ঘটনায় জেলায় প্রায় ৩০ জন প্রাণ হারিয়েছেন। প্রতিদিন ট্রাফিক পুলিশকে চাঁদা দিয়ে অবৈধ এ সব অবাধে চলাচল করছে বলে অভিযোগ রয়েছে। সংশ্লিষ্ট সূত্র জানায়, চাঁপাইনবাবগঞ্জ জেলায় শ্যালো মেশিনচালিত প্রায় ১ হাজার ৩০০ ট্রলি এবং তিন হাজার ভুটভুটি, নসিমন-করিমনসহ বিভিন্ন যানবাহন রয়েছে।"