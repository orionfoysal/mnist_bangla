"আগামী ১৩ মার্চ ব্রাহ্মণবাড়িয়া-১ (নাসিরনগর) ও গাইবান্ধা-১ (সুন্দরগঞ্জ) আসন উপনির্বাচনের ভোট গ্রহণ হবে। এই দুই নির্বাচনের সাতজন চূড়ান্ত প্রার্থীকে গতকাল প্রতীক বরাদ্দ দিয়েছেন রিটার্নিং অফিসার। আজ থেকে আনুষ্ঠানিকভাবে প্রচার-প্রচারণায় মাঠে নামবেন প্রার্থীরা। এ দুই নির্বাচনে ক্ষমতাসীন আওয়ামী লীগ, জাতীয় পার্টি, ইসলামী ঐক্যজোট, গণফ্রন্ট ও ন্যাশনাল পিপলস পার্টির প্রার্থী রয়েছেন। তবে নির্বাচনে মূলত আওয়ামী লীগ ও জাতীয় পার্টির প্রার্থীদের মধ্যে ভোটের মাঠে লড়াই হবে বলে মনে করছেন সংশ্লিষ্টরা।"