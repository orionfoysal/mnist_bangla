"মদ্যপ ও ছাত্রী উত্ত্যক্তকারী দুই ছাত্রলীগ কর্মীকে পুলিশের কাছ থেকে ছিনিয়ে নিয়েছে ইসলামী বিশ্ববিদ্যালয় শাখা ছাত্রলীগের এক বহিষ্কৃত নেতা। এই নেতার নাম ফয়সাল সিদ্দিকী আরাফাত। গতকাল বিকাল সাড়ে ৫টার দিকে বিশ্ববিদ্যালয়ের লেক-সংলগ্ন এলাকায় এ ঘটনা ঘটে। জানা গেছে, মাদকাসক্ত অবস্থায় বিশ্ববিদ্যালয় ছাত্রীদের উত্ত্যক্তের ঘটনায় দুই ছাত্রলীগ কর্মী ও এক বহিরাগতকে আটক করে পুলিশে দেন প্রক্টর অধ্যাপক ড. মাহবুবর রহমান। কিন্তু এ সময় পুলিশের কাছ থেকে দুই ছাত্রলীগ কর্মীকে ছিনিয়ে নেন আরাফাত।"