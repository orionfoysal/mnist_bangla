"মালয়েশিয়ার বিরোধীদলীয় জোট পাকাতান হারাপান (পিএইচ) দেশটির সাবেক প্রধানমন্ত্রী মাহাথির মোহাম্মদকে (৯২) তাদের প্রধানমন্ত্রী প্রার্থী হিসেবে বেছে নিয়েছে। জোটের এক কনভেনশনে গতকাল এক ঘোষণায় এ কথা জানানো হয়েছে। মালয় মেইল অনলাইন গতকাল এক প্রতিবেদনে এ কথা জানিয়েছে।মাহাথিরের দল পৃভূমি বেরসাতু মালয়েশিয়া (পিপিবিএম)-এর নেতৃত্বে চারদলীয় একটি জোট হচ্ছে পিএইচ। এ জোট দেশটির পরবর্তী সাধারণ নির্বাচনে জয়ী হলে এর প্রধানমন্ত্রী প্রার্থী কে হবেন এ নিয়ে জোটের ভিতরে এক ধরনের মতপার্থক্য চলছিল।"