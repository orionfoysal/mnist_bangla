"১৯৭১-এ বগুড়ার রেলওয়ে স্টেশনের এসডিও বাংলোতে পাকিস্তানি হানাদার বাহিনীর গড়ে তোলা টর্চারসেল ও বদ্ধভূমি খনন করতে গিয়ে মিলেছে মানুষের হাড়গোড় ও চুল। শুক্রবার থেকে তৃতীয় দফায় খনন কাজ শুরুর পর পাওয়া গেছে এ আলামত। গতকাল বিকালেও খননের সময় পাওয়া গেছে আরও কিছু হাড় ও চুল। শুক্রবার ফায়ার সার্ভিসের তত্ত্বাবধানে শুরু করা এ খননের সময় ফায়ার সার্ভিসের ৫ কর্মী ও ৫ জন শ্রমিক প্রায় ৩৫ ফুট খননের পর কিছু হাড় ও একটি কাপড়ের অংশ পান। গতকাল পাওয়া যায় আরও কিছু হাড় ও চুল।"