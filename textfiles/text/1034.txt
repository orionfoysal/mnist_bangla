"জেরুজালেম নিয়ে মার্কিন প্রেসিডেন্ট ট্রাম্প ও ইউরোপীয় ইউনিয়নের (ইইউ) মধ্যে বিভাজন দিনে দিনে স্পষ্ট হয়ে ওঠছে। মার্কিন ভাইস প্রেসিডেন্ট মাইক পেন্স ২০১৯ সালেই জেরুজালেমে মার্কিন দূতাবাস স্থানান্তরের ঘোষণা করেছেন। অন্যদিকে পূর্ব জেরুজালেমকে ভবিষ্যৎ ফিলিস্তিনি রাষ্ট্রের রাজধানী করার প্রতি সমর্থন জানিয়েছে ইইউ। মধ্যপ্রাচ্যে শান্তি আনতে এতকাল একযোগে কাজ করার পর মাস দেড়েক আগে ট্রাম্পের এক ঘোষণার পর যুক্তরাষ্ট্র ও ইইউ এখন বিপরীত মেরুতে। মার্কিন ভাইস প্রেসিডেন্ট মাইক পেন্স সম্প্রতি ইসরায়েল সফরে এসে ২০১৯ সালে মার্কিন দূতাবাস জেরুজালেমে স্থানান্তরের ঘোষণা দেন।"