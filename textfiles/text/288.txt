"অবৈধ সম্পদ অর্জনের অভিযোগ অনুসন্ধান ও তদন্তের জন্য দুর্নীতি দমন কমিশন- দুদককে করদাতাদের দাখিল করা আয়কর বিবরণীর কোনও গোপন তথ্য দেবে না জাতীয় রাজস্ব বোর্ড- এনবিআর। এ বিষয়ে দুই প্রতিষ্ঠানের মধ্যে সমঝোতা স্মারক স্বাক্ষরে দুদকের প্রস্তাব নাকচ করেছে এনবিআর। প্রতিষ্ঠানটি বলেছে, করদাতার তথ্য সংরক্ষণ ও গোপনীয়তা রক্ষা করা তাদের আইনি দায়িত্ব।তবে দুদকের আইন শাখার মহাপরিচালক মাইদুল ইসলাম গতকাল বাংলাদেশ প্রতিদিনকে বলেন, এনবিআর আইনের বাইরে কথা বলছে। কারণ, আয়কর আইনেই বলা আছে, ফৌজদারি মামলার ক্ষেত্রে করদাতার আয়কর বিবরণীর তথ্য দেওয়া যাবে।"