"আসন্ন গাজীপুর সিটি করপোরেশন নির্বাচনে মেয়র পদে আওয়ামী লীগ থেকে মনোনয়নের সবুজ সংকেত পাওয়ার কথা জানালেন মহানগর আওয়ামী লীগের সাধারণ সম্পাদক অ্যাডভোকেট জাহাঙ্গীর আলম। গতকাল গণভবন থেকে ভিডিও কনফারেন্সের মাধ্যমে দেশব্যাপী তিন দিনের উন্নয়ন মেলা উদ্বোধন করেন প্রধানমন্ত্রী শেখ হাসিনা। বেলা ১১টার দিকে সেই অনুষ্ঠানে যান জাহাঙ্গীর আলম। উদ্বোধন অনুষ্ঠান শেষে দুপুর পৌনে ২টার দিকে প্রধানমন্ত্রীর সঙ্গে সাক্ষাৎ করেন তিনি। এ সময় প্রধানমন্ত্রী তাকে দলের সবাইকে সঙ্গে নিয়ে নৌকার পক্ষে কাজ করতে বলেন।"