"রসুলুল্লাহ (সা.) ইরশাদ করেন, ‘গরিব মুমিনরা ধনীদের ৫০০ বছর আগে জান্নাতে প্রবেশ করবে।’ (তিরমিজি, ইবনে মাজাহ)।প্রিয়নবী মুহাম্মদ (সা.) মানবতার নবী। তিনি তাঁর জীবনকে আমাদের জন্য আদর্শস্বরূপ উপস্থাপন করেছেন। পার্থিব জিনিসের প্রতি অনাসক্তি, ধনসম্পদের ক্ষেত্রে নিজের তুলনায় অন্যকে প্রাধান্য দেওয়া, অভাবীদের মধ্যে সম্পদ বণ্টন করে দেওয়া, অল্পে তুষ্ট থাকা, সাদাসিধা জীবন যাপন করা তাঁর মহৎ গুণাবলির অন্যতম; যার প্রতিচ্ছবি ফুটে ওঠে তাঁর অমিয় বাণী ও জীবনধারায়।"