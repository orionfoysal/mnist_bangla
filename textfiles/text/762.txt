"সুপ্রিম কোর্ট ও সরকার চরম দ্বন্দ্বের মধ্যে মালদ্বীপে ১৫ দিনের জরুরি অবস্থা জারি করেছেন প্রেসিডেন্ট আবদুল্লাহ ইয়ামিন। দেশটির আইনমন্ত্রী আজিমা শাকুর গতকাল টেলিভিশনে এই জরুরি অবস্থা জারির ঘোষণাপত্র পাঠ করেন। প্রেসিডেন্টের মুখপাত্র ইব্রাহিম মুয়াজ আলি জানান, সংবিধানের অনুচ্ছেদ ২৫৩ অনুযায়ী প্রেসিডেন্টের ক্ষমতাবলে দেশজুড়ে জরুরি অবস্থা জারি করা হয়েছে। জরুরি অবস্থায় বিচারপতিরা আটক বা গ্রেফতার হলে সেক্ষেত্রে বিশেষ কোনো আইনি সুবিধা তারা পাবেন না।প্রেসিডেন্টের কার্যালয় থেকে এক বিবৃতিতে জানানো হয়, জরুরি অবস্থায় সুনির্দিষ্ট কিছু অধিকারের ওপর বিধিনিষেধ আরোপ করা হলেও জনগণের চলাফেরা, চাকরি বা ব্যবসা-বাণিজ্যের প্রভাব পড়বে না।"