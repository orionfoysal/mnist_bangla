"ইসলামী বিশ্ববিদ্যালয়ের উপাচার্য অধ্যাপক ড. হারুন উর রশিদ আসকারীর ওপর দুর্বৃত্তদের হামলা ও গাড়ি ভাঙচুরের প্রতিবাদে গতকাল মানববন্ধন কর্মসূচি পালন করা হয়েছে। বেলা ১১টায় বিশ্ববিদ্যালয় অনুষদ ভবনের সামনে শিক্ষক সমিতির আয়োজনে এ মানববন্ধন কর্মসূচি পালিত হয়।মানববন্ধন থেকে তারা সরকারের হস্তক্ষেপ এবং উচ্চক্ষমতা সম্পন্ন তদন্ত দাবি করেন। তারা ক্লাস বর্জনেরও ঘোষণা দিয়েছেন। শিক্ষক সমিতির সাধারণ সম্পাদক অধ্যাপক ড. অলী উল্যাহর সঞ্চালনায় মানববন্ধনে সভাপতিত্ব করেন সভাপতি অধ্যাপক ড. মিজানুর রহমান।"