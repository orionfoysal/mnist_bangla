"ঝিনাইদহের মহেশপুরে গৃহবধূ রিপনা খানম (২২) ও তার শিশুকন্যা মুন্নি খাতুনকে (৪) হত্যার অভিযোগে আব্দুল আলীম নামে এক পুলিশ সদস্যকে আটক করা হয়েছে। মামলা তদন্তকারী কর্মকর্তা কালীগঞ্জ থানার এসআই সুধাংশ কুমার জানান, মহেশপুর থানা থেকে আব্দুল আলীমকে শুক্রবার আটক করে নিয়ে আসা হয়েছে। তার কাছ থেকে হত্যা সংক্রান্ত গুরুত্বপূর্ণ তথ্য পাওয়া গেছে। তদন্তের স্বার্থে প্রকাশ করা যাচ্ছে না। পুলিশ ও এলাকাবাসী জানান, গত ১০ ফেব্রুয়ারি মহেশপুর উপজেলার যাদবপুরের মুছার স্ত্রী রিপনা তার শিশু কন্যাকে নিয়ে ডাক্তার দেখানোর কথা বলে বাড়ি থেকে বের হন।"