"পুরান ঢাকার লালবাগে হেলে পড়া দুটি ভবন খালি করে দিয়েছে ঢাকা দক্ষিণ সিটি করপোরেশন। একই সঙ্গে মালিকদের ভবন ভেঙে ফেলার নির্দেশ দেওয়া হয়। রাজউক কর্মকর্তারা জানান, তারা একটি ভবনের তথ্য পেয়েছেন, আর সংশ্লিষ্ট মালিককে নোটিসও করেছেন।  গতকাল শহিদনগর ও আরএনডি রোডের দুটি ভবনকে ঝুঁকিপূর্ণ উল্লেখ করে সাইনবোর্ড টানানো হয় এবং তা খালি করে তালা দেওয়া হয়। লালবাগ থানার ভারপ্রাপ্ত কর্মকর্তা (ওসি) সুভাষ কুমার পাল জানান, রাজউক, সিটি করপোরেশন ও ফায়ার সার্ভিসের লোকজন এসে ভবনটি খালি করে তালা দিয়ে দেয়।"