"নানা কূটকৌশলে লালমনিরহাট আওয়ামী লীগে নিরঙ্কুশ আধিপত্য বিস্তার করেছেন সাবেক প্রতিমন্ত্রী মোতাহার হোসেন। প্রবীণ ও ত্যাগী নেতা-কর্মীদের অভিযোগ, দলের সর্বত্র পারিবারিক লীগ প্রতিষ্ঠা করেছেন তিনি। জেলা ও উপজেলা পর্যায়ের গুরুত্বপূর্ণ পদে নিজ পরিবারের কাউকে না কাউকে তিনি বসিয়েছেন। মুখ ফুটে বলতে না পারলেও এসব ঘটনায় জেলার তৃণমূল আওয়ামী লীগকে প্রচণ্ড ক্ষুব্ধ করেছে। ফলে লালমনিরহাট-১ আসনে মোতাহার হোসেনের বিকল্প প্রার্থীর সন্ধান করা হচ্ছে বলে আওয়ামী লীগ সূত্রে জানা গেছে।"