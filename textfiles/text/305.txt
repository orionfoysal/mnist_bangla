"‘সোনা বন্ধু’ চলচ্চিত্রের পর এবার নতুন ছবির স্ক্রিপ্ট নিয়ে ব্যস্ত সময় পার করছেন মাহবুবা শাহরীন। এক যুগেরও বেশি সময় ধরে মিডিয়ার সঙ্গে যুক্ত তিনি। তার লেখা ‘সোনাবন্ধু’ চলচ্চিত্রটি দর্শকপ্রিয়তা পায়। চলচ্চিত্রের পাশাপাশি টিভি নাটক নির্মাণেও প্রশংসিত হয়েছেন তিনি। তার প্রডাকশন হাউস এসজির ব্যানারে এটিএন বাংলার মেগা ধারাবাহিক ‘ডিবি’, বৈশাখীর ‘লেডি গোয়েন্দা’সহ অসংখ্য নাটক তারই প্রযোজনায় নির্মিত।"