"কৃষক শ্রমিক জনতা লীগের সভাপতি বঙ্গবীর কাদের সিদ্দিকী বীরউত্তম বলেছেন, দল করেছি দেশের মানুষকে পাহারা দেওয়ার জন্য, ক্ষমতায় যাওয়ার জন্য নয়। এই দল মানুষকে পাহারা দিতে দিতে একদিন ক্ষমতায় যাবে নিশ্চিত। এই দল সখীপুর তথা সারা টাঙ্গাইলের মানুষের দল। আওয়ামী লীগ শুধু খারাপ কাজই করেনি, ভালো কাজও করেছে— বর্তমান সময়ে পদ্মা সেতু নির্মাণ করছে। বিএনপি বলে সেই সেতুতে কেউ যাবেন না ওটা ভেঙে পড়বে।"