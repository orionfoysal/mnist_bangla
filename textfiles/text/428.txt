"বিচার প্রার্থীদের দুর্ভোগ নিরসনে নতুন আরও ৪১টি নারী ও শিশু নির্যাতন দমন ট্রাইব্যুনাল গঠন করতে যাচ্ছে সরকার। এরই মধ্যে এসব ট্রাইব্যুনাল স্থাপনের জন্য জেলা জজ পদমর্যাদার বিচারকসহ ২৪৬টি পদও সৃষ্টি করা হয়েছে। কেটে গেছে অতিরিক্ত জেলা জজ থেকে জেলা জজ পদে পদোন্নতির জটিলতাও। ফলে সুপ্রিম কোর্টের অনুমোদন পেলেই এসব ট্রাইব্যুনালের কার্যক্রম শুরু করা সম্ভব হবে বলে জানান সংশ্লিষ্টরা। বর্তমানে দেশের ৪৬ জেলায় ৫৪টি নারী ও শিশু নির্যাতন দমন ট্রাইব্যুনাল রয়েছে।"