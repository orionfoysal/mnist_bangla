"অশান্ত ইয়েমেনে গত বছরের ডিসেম্বরে অর্থাৎ এক মাসেই অন্তত ৪৫০ জন বেসামরিক নাগরিক নিহত হয়েছেন। এর মধ্যে ২৭৯ জন প্রাণ হারিয়েছেন সৌদি জোটের বিমান হামলায়। ইরান সমর্থিত হুতি বিদ্রোহীদের হাতে নিহত হয়েছেন ১২১ জন। গতকাল জেনেভাভিত্তিক মানবাধিকার সংস্থা এসএএম অর্গানাইজেশন ফর রাইটস অ্যান্ড লিবার্টিজ এক প্রতিবেদনে এই তথ্য প্রকাশ করেছে। প্রতিবেদনে বলা হয়েছে, হত্যাকাণ্ড ছাড়াও শারীরিক নিপীড়ন, সংবাদমাধ্যমের স্বাধীনতায় হস্তক্ষেপ, নির্যাতন ও নির্বিচারে আটকের মতো ঘটনা ঘটেছে।"