"নারায়ণগঞ্জের পাগলায় ভালোবাসা দিবসে ঘুরতে গিয়ে বুড়িগঙ্গায় ডুবে লাশ হলো রকিবুল ইসলাম শান্ত নামের এসএসসি পরীক্ষার্থী। গতকাল ট্রলারে বুড়িগঙ্গা নদী পার হওয়ার সময় পড়ে গিয়ে নিখোঁজ ছিল শান্ত। পরে পাগলা কোস্টগার্ড স্টেশনের ডুবুরি দল তল্লাশি চালিয়ে সন্ধ্যা ৬টায় শান্তর লাশ উদ্ধার করে। এ ছাড়া কেরানীগঞ্জ নৌ-পুলিশ শান্তর চার বন্ধুকে আটক করেছে। আটককৃতদের মধ্যে তিনজন শান্তর সহপাঠী ও এসএসসি পরীক্ষার্থী।"