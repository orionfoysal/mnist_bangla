ঢাকায় ইস্ট-ওয়েস্ট ইউনিভার্সিটি উইন্টার স্ম্যাশ-২০১৮ ব্যাডমিন্টন টুর্নামেন্টের পুরুষ দ্বৈতে চ্যাম্পিয়ন হয়েছেন সিলেটের মেট্রোপলিটন ইউনিভার্সিটির আকরামুল ইসলাম চৌধুরী ও রাফিউল লেইস রাঈদ জুটি। গত সোমবার রাতে তাদের হাতে পুরস্কার তুলে দেওয়া হয়। আন্তঃবিশ্ববিদ্যালয় পর্যায়ের এই টুর্নামেন্টে ৩৪টি পাবলিক ও প্রাইভেট বিশ্ববিদ্যালয় অংশগ্রহণ করে।আকরামুল ইসলাম চৌধুরী ও রাফিউল লেইস রাঈদ জুটি ডেফোডিল ইউনিভার্সিটির দলকে হারিয়ে পুরুষদের দ্বৈত প্রতিযোগিতায় চ্যাম্পিয়ন হয়। প্রতিযোগিতায় চ্যাম্পিয়ন হয়ে ১৫ হাজার টাকার প্রাইজমানি পেয়েছেন আকরামুল ও রাঈদ।"