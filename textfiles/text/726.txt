"এসএসসি পরীক্ষায় প্রশ্নপত্র ফাঁস চক্রের পাঁচ হোতাকে রাজধানীর উত্তরখান ও গাজীপুর এলাকা থেকে গ্রেফতার করেছে র‌্যাব। গতকাল সকালে র‌্যাব-৩-এর একটি দল এ পাঁচজনকে গ্রেফতার করে। তাদের মধ্যে রয়েছেন চারজন শিক্ষক এবং একজন ফেসবুকের একটি গ্রুপের অ্যাডমিন। আসামিদের মধ্যে তানভীর হোসেন (২৯) উত্তরখানের ক্যামব্রিজ হাইস্কুলের ভারপ্রাপ্ত প্রধান শিক্ষক (হেডমাস্টার)। র‌্যাবের দাবি, তানভীর ফাঁস হওয়া প্রশ্ন নিয়ে দ্রুত সলভ (সমাধান) করে দিতেন।"