"নীলফামারীতে ট্রাকের ধাক্কায় প্রাণ গেছে তিন মোটরসাইকেল আরোহীর। এ ছাড়া চট্টগ্রাম, দিনাজপুর ও গাজীপুরের টঙ্গীতে সড়ক দুর্ঘটনায় নিহত হয়েছেন আরও তিনজন। নিজস্ব প্রতিবেদক ও প্রতিনিধিদের খবর— নীলফামারী : সৈয়দপুরে ট্রাকের ধাক্কায় প্রাণ গেছে তিন মোটরসাইকেল আরোহীর। সৈয়দপুর-ঢাকা মহাসড়কের ধলাগাছ নামক স্থানে গতকাল বিকালে এ দুর্ঘটনা ঘটে। নিহতরা হলেন— সৈয়দুপর উপজেলার চওড়া বাজার গ্রামের কালু মাহমুদের ছেলে আসাদুল ইসলাম (৪২), মফিজ উদ্দিনের ছেলে আবদুস সালাম (৩২) ও খোর্দ বোতলাগাড়ী গ্রামের ছমির মামুদের ছেলে জিকরুল হোসেন (৫০)।"