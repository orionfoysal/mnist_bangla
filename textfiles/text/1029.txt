"অফিসে গিয়ে মহা-হিসাব নিরীক্ষক অফিসের দুর্নীতির কথা অবহিত করলেন দুর্নীতি দমন কমিশনের চেয়ারম্যান ইকবাল মাহমুদ। তিনি এসব আর্থিক অনিয়ম অবহিত করতে গতকাল দুপুর ১টায় মহা-হিসাব নিরীক্ষক ও নিয়ন্ত্রকের কার্যালয়ে যান। এ সময় তিনি কম্পট্রোলার অ্যান্ড অডিটর জেনারেল মাসুদ আহমেদের সঙ্গে দ্বিপক্ষীয় আলোচনা করেন।তিনি সিএজিকে অবহিত করে বলেন, কমিশনের অভিযোগ কেন্দ্রের হটলাইন ১০৬-এ বেশ কয়েক সপ্তাহ ধরে দেশের বিভিন স্থান থেকে হিসাব-নিরীক্ষা অফিসসমূহের বিভিন্ন বিল যেমন— পেনশন, ভ্রমণ, বেতন, প্রভিডেন্ট ও ঠিকাদারের বিভিন্ন বিল প্রদানে ঘুষ চাওয়ার অভিযোগ পাওয়া যাচ্ছে। এসব বিষয়ে করণীয় সম্পর্কে আলোচনার জন্য এসেছি।"