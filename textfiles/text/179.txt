"ছোট কিংবা বড়দের যে কোনো ম্যাচ হোক, বাংলাদেশ-ভারত ম্যাচের আবেদন, উন্মাদনা এখন যে কোনো সময়ের চেয়েও বেশি। ২০১৫ সালের বিশ্বকাপ ক্রিকেটের কোয়ার্টার ফাইনালে মুখোমুখি হয়েছিল দুই দেশ। সেই ম্যাচ নিয়ে সে কি দারুণ উত্তেজনা! আম্পায়ারদের বাজে সিদ্ধান্তের শিকার হয়েছিল টাইগাররা। এবার ছোটদের বিশ্বকাপের কোয়ার্টার ফাইনালে ফের মুখোমুখি হচ্ছে বাংলাদেশ ও ভারত। ম্যাচটি বড়দের বিশ্বকাপের প্রতিশোধের! ২৬ জানুয়ারি নিউজিল্যান্ডের কুইন্সটাউনের জন ডেভিস ওভালে শেষ কোয়ার্টার ফাইনাল খেলবে দুই প্রতিবেশী।"