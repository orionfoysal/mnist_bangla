"বাংলাদেশ কোস্ট গার্ডের ২৩তম প্রতিষ্ঠাবার্ষিকী আজ। এ উপলক্ষে রাজধানীর আগারগাঁও কোস্ট গার্ড সদর দফতরে অনুষ্ঠানের আয়োজন করা হয়েছে। অনুষ্ঠানে ষষ্ঠ বারের মতো এবরি গুরুত্বপূর্ণ অবদানের জন্য ৪০ জনকে বর্তমান সরকার প্রবর্তিত কোস্ট গার্ড পদক, প্রেসিডেন্ট কোস্ট গার্ড পদক, কোস্ট গার্ড (সেবা) পদক ও প্রেসিডেন্ট কোস্ট গার্ড (সেবা) পদক দেওয়া হবে। এর মধ্যে ২২ কর্মকর্তা, ১৬ নাবিক ও দুজন অসামরিক কর্মকর্তা-কর্মচারী রয়েছেন। স্বরাষ্ট্রমন্ত্রী আসাদুজ্জামান খান পদক বিতরণ করবেন।"