"রংপুরের বেগম রোকেয়া বিশ্ববিদ্যালয় শিক্ষক সমিতির নির্বাচনে আওয়ামী লীগ সমর্থিত শিক্ষকদের প্যানেল নীল দলের ভরাডুবি হয়েছে। সব পদে জয় পেয়েছে মুক্তিযুদ্ধ ও বঙ্গবন্ধুর আদর্শ লালনকারী শিক্ষকদের সংগঠন প্রগতিশীল শিক্ষক সমাজ প্যানেল। ১৫টি পদের মধ্যে নীল দলের কেউ জেতেনি। মঙ্গলবার ভোটগ্রহণ শেষে রাতে ফল ঘোষণা করেন প্রধান নির্বাচন কমিশনার ও ম্যানেজমেন্ট স্ট্যাডিজ বিভাগের সহকারী অধ্যাপক মাসুদ রানা।ঘোষিত ফল অনুযায়ী ৮০ ভোট পেয়ে পদার্থবিদ্যা বিভাগের প্রধান অধ্যাপক গাজী মাজহারুল আনোয়ার সভাপতি ও ৭৬ ভোট পেয়ে গণযোগাযোগ ও সাংবাদিকতা বিভাগের সহকারী অধ্যাপক তাবিউর রহমান প্রধান সাধারণ সম্পাদক নির্বাচিত হয়েছেন।"