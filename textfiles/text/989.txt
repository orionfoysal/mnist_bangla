"দেশের সরকারি হাসপাতালে সেবাবঞ্চিত হচ্ছে মানুষ, আর বেসরকারিতে হচ্ছে প্রতারিত। উচ্চ মুনাফাভিত্তিক প্রতিষ্ঠান হিসেবে বিকাশ ঘটছে বেসরকারি চিকিত্সাসেবা প্রতিষ্ঠানগুলোর। সেবাগ্রহীতাকে জিম্মি করে আদায় করা হচ্ছে মুনাফা। গতকাল রাজধানীর ধানমন্ডির মাইডাস সেন্টারে আয়োজিত সংবাদ সম্মেলনে এ মন্তব্য করেন ট্রান্সপারেন্সি ইন্টারন্যাশনাল বাংলাদেশের (টিআইবি) নির্বাহী পরিচালক ড. ইফতেখারুজ্জামান। ‘বেসরকারি চিকিত্সাসেবা : সুশাসনের চ্যালেঞ্জ ও উত্তরণের উপায়’ শীর্ষক গবেষণা প্রতিবেদন উপস্থাপন উপলক্ষে এ সংবাদ সম্মেলনের আয়োজন করা হয়।"