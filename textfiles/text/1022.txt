"দশম জাতীয় সংসদের ১৯তম ও নতুন বছরে প্রথম অধিবেশন শুরু হচ্ছে আজ বিকালে। সংবিধানের বিধান অনুযায়ী আজ সন্ধ্যায় রাষ্ট্রপতি মো. আবদুল হামিদ অধিবেশনে ভাষণ দেবেন। রাষ্ট্রপতি হিসেবে পুনর্নির্বাচিত না হলে চলতি মেয়াদে এটিই হবে সংসদে তার শেষ উদ্বোধনী ভাষণ। অধিবেশনের আগে বিকালে ড. শিরীন শারমিন চৌধুরীর সভাপতিত্বে সংসদের কার্যউপদেষ্টা কমিটির সভা অনুষ্ঠিত হবে। সভায় সংসদ নেতা ও প্রধানমন্ত্রী শেখ হাসিনা, সংসদের বিরোধীদলীয় নেতা রওশন এরশাদসহ কমিটির সদস্যরা উপস্থিত থাকবেন।"