"প্রধানমন্ত্রীর কার্যালয়ের নতুন মুখ্য সচিব হলেন মো. নজিবুর রহমান। তিনি জাতীয় রাজস্ব বোর্ডের চেয়ারম্যান ও অভ্যন্তরীণ সম্পদ বিভাগের সিনিয়র সচিব হিসেবে এতদিন দায়িত্ব পালন করেছেন। তাকে মুখ্য সচিব হিসেবে নিয়োগ দিয়ে গতকালই প্রজ্ঞাপন জারি করেছে জনপ্রশাসন মন্ত্রণালয়। এর ফলে নজিবুর রহমান চুক্তিতে থাকা সদ্য বিদায়ী মুখ্য সচিব কামাল আবদুল নাসের চৌধুরীর স্থলাভিষিক্ত হলেন, যার চাকরি মেয়াদ গতকালই শেষ হয়েছে। নজিবুর রহমান ১৯৮২ নিয়মিত ব্যাচের প্রশাসন ক্যাডারের কর্মকর্তা।"