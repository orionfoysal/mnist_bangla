"রাজধানীর ভাসানটেকের একটি বস্তিতে তাজুল ইসলাম (৪০) নামে এক রিকশাচালককে কুপিয়ে হত্যা করা হয়েছে। মঙ্গলবার রাতে লালসরাই ১৫ নম্বর জাহাঙ্গীরের বস্তির পেছনে এই ঘটনা ঘটে। জানা গেছে, নিহতের বাড়ি কিশোরগঞ্জের তাড়াইল থানার দিঘদাইর গ্রামে। লালসরাই ২৫/১ নম্বর হাশেমের বাড়িতে দুই ছেলে ও স্ত্রী নার্গিস আক্তারকে নিয়ে থাকতেন তাজুল। ভাসানটেক থানার ভারপ্রাপ্ত কর্মকর্তা (ওসি) মুন্সী ছাব্বীর আহম্মদ জানান, ঘটনার পর আল-আমিন ও ইদ্রিস নামে দুজনকে গ্রেফতার করা হয়।"