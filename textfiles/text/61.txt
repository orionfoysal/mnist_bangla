"দুর্নীতির বিরুদ্ধে লড়াইয়ে দুর্নীতি দমন কমিশনের শুভেচ্ছা দূত হলেন ক্রিকেট অলরাউন্ডার সাকিব আল হাসান। দুর্নীতি দমন কমিশন (দুদক) চেয়ারম্যান ইকবাল মাহমুদ বলেছেন, বিশ্বসেরা ক্রিকেটার অলরাউন্ডার সাকিব আল হাসান এদেশের গর্ব এবং যুব সমাজের অনুপ্রেরণা। সাকিব তাঁর মেধা, মননশীলতা ও অকৃত্রিম চেষ্টায় আজ বিশ্বসেরা। আমাদের দেশের যুবক-যুবতী, কিশোর-কিশোরীরাও যদি তাকে অনুসরণ  করার চেষ্টা করেন। তারাও স্ব-স্ব ক্ষেত্রে বিশ্বসেরা হতে পারেন।"