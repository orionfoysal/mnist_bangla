"মশার উপদ্রব কমিয়ে নগরবাসীর দোরগোড়ায় সেবা পৌঁছে দিতে হটলাইন চালু করেছে ঢাকা উত্তর সিটি করপোরেশন (ডিএনসিসি)। ০১৯৩২৬৬৫৫৪৪ হটলাইন নম্বরটিতে ফোন করলে ২৪ ঘণ্টার মধ্যে ওই এলাকায় মশা মারার ওষুধ ছিটানো হবে বলে জানিয়েছে ডিএনসিসি। ডিএনসিসি সূত্রে জানা যায়, গত ২৫ ফেব্রুয়ারি ডিএনসিসির নগর ভবনে প্রধান নির্বাহী কর্মকর্তা মো. মেসবাহুল ইসলামের সভাপতিত্বে অনুষ্ঠিত জরুরি সভায় এই সিদ্ধান্ত নেওয়া হয়। ডিএনসিসির আওতাধীন এলাকা এই প্রোগ্রামের আওতাভুক্ত। মশার উপদ্রব বাড়লে সকাল ৯টা থেকে বিকাল ৫টা পর্যন্ত এই নম্বরে যে কেউ ফোন করতে পারবেন।"