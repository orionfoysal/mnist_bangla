"রোহিঙ্গা অনুপ্রবেশ ঠেকাতে আন্তর্জাতিক আদালতে যাওয়ার পাশাপাশি সীমান্তে ‘হাজার হাজার লোক নিয়ে’ পাহারা দেওয়ার আহ্বান জানিয়েছেন গণফোরাম সভাপতি ড. কামাল হোসেন।গতকাল ঢাকা বিশ্ববিদ্যালয়ে ‘জাতিগত নিধন : প্রসঙ্গ রোহিঙ্গা মানবাধিকার লঙ্ঘন’ শীর্ষক এক সেমিনারে তিনি এ কথা বলেন। ড. কামাল বলেন, মিয়ানমার যেভাবে রোহিঙ্গাদের দেশ ছাড়তে বাধ্য করেছে, তাতে আন্তর্জাতিক মানবাধিকার সনদ পুরোপুরি লঙ্ঘিত হয়েছে। তিনি সীমান্ত পেরিয়ে রোহিঙ্গারা এখনো বাংলাদেশে আসতে থাকায় সরকারেরও সমালোচনা করে বলেন, আমাদের সার্বভৌমত্বের ওপর আক্রমণের মতো ভূমি দখল হয়ে যাচ্ছে। আরও লোকজন আসছে এটাকে কেন বন্ধ করা যাচ্ছে না? এটা রুখতে আন্তর্জাতিক কোর্টে যাওয়া দরকার।"