"বাগেরহাট সদর উপজেলার যাত্রাপুর ও বারুইপাড়া ইউনিয়নের সংযোগ সড়কটির অবস্থায় এখন বেহাল। স্থানীয় সরকার প্রকৌশল বিভাগ (এলজিইডি) আওতায় নির্মিত এ সড়কের যাত্রাপুর বাজার থেকে বারুইপাড়া ইউনিয়নের কার্তিকদিয়া বাজার পর্যন্ত প্রায় ছয় কিলোমিটারে রয়েছে ছোটবড় অসংখ্য গর্ত। অধিকাংশ স্থানে পিচ উঠে গেছে। ফলে প্রায়ই ঘটছে দুর্ঘটনা। এলাকাবাসী ও জনপ্রতিনিধিরা গুরুত্বপূর্ণ এ সড়কটি দ্রুত সংস্কারের দাবি জানিয়েছেন।"