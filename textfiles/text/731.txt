"ঝিনাইদহের শৈলকুপার ব্রাহিমপুরে এলাকায় আধিপত্য বিস্তার নিয়ে আওয়ামী লীগের দুই গ্রুপের সংঘর্ষে ১০ জন আহত হয়েছেন। এ ঘটনায় আটক করা হয়েছে তিনজনকে। গতকাল সকাল ৯টার দিকে এ ঘটনা ঘটে। শৈলকুপা থানার ওসি জানান, আধিপত্য বিস্তারকে কেন্দ্র করে উমেদপুর ইউপি চেয়ারম্যান ও আওয়ামী লীগ সভাপতি সাব্দার হোসেন মোল্লার সঙ্গে ইউনিয়ন স্বেচ্ছাসেবক লীগ সভাপতি মিজানুর রহমানের বিরোধ চলছে। এর জের ধরে মঙ্গলবার সকালে উভয়পক্ষের নেতা-কর্মীরা ব্রাহিমপুর এলাকায় সংঘর্ষে জড়িয়ে পড়ে।"