"শাহজালাল (রহ.) আন্তর্জাতিক বিমানবন্দর আর অব্যবস্থাপনা যেন সমার্থক শব্দ হয়ে দাঁড়িয়েছে। গত সোমবার বিমানবন্দরের ভিআইপি কক্ষে ইঁদুরের কামড়ে আহত হয়েছেন এক অতিথি। সকাল ৯টার দিকে ২ নম্বর ভিআইপি কক্ষ দোলনচাঁপায় ঘটে ইঁদুরের দ্বারা এক নারী অতিথির আক্রান্ত হওয়ার ঘটনা। এমনিতেই শাহজালালে যাত্রীদের প্রতিক্ষণেই হয়রানির মুখে থাকতে হয়। দুনিয়ার আর কোনো ব্যস্ত আন্তর্জাতিক বিমানবন্দরে ইঁদুর-বিড়াল দাপিয়ে বেড়ানোর ঘটনা বিরল হলেও শাহজালালে তা অহরহ ঘটছে।"