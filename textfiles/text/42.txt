"আগামী জাতীয় সংসদ নির্বাচনকে সামনে রেখে অসাম্প্রদায়িক ও গণতান্ত্রিক শক্তিকে ঐক্যবদ্ধ হওয়ার আহ্বান জানিয়েছেন আওয়ামী লীগের সাধারণ সম্পাদক, সড়ক পরিবহন ও সেতুমন্ত্রী ওবায়দুল কাদের। গতকাল সন্ধ্যায় ঢাকা বিশ্ববিদ্যালয়ের জগন্নাথ হলের সরস্বতী পূজামণ্ডপ পরিদর্শনকালে এক শুভেচ্ছা বক্তব্যে তিনি এ আহ্বান জানান। প্রধানমন্ত্রী শেখ হাসিনার নেতৃত্বে সাম্প্রদায়িক ও জঙ্গিবাদের পৃষ্ঠপোষকদের পরাজিত করার দৃঢ় প্রত্যয় ব্যক্ত করে ওবায়দুল কাদের বলেন, আগামী ডিসেম্বরে জাতীয় নির্বাচন অনুষ্ঠিত হতে যাচ্ছে। এই নির্বাচনকে সামনে রেখে অসাম্প্রদায়িক ও গণতান্ত্রিক শক্তিকে ঐক্যবদ্ধ হতে হবে। কারণ মুক্তিযুদ্ধের দেশে পাকিস্তানি ভাবধারা থাকতে পারে না।"