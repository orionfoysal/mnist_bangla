"রংপুর সিটি করপোরেশনের দ্বিতীয় মেয়র হিসেবে মোস্তাফিজার রহমান মোস্তফা কাল বুধবার শপথ নেবেন। সিটি করপোরেশনের প্রধান নির্বাহী কর্মকর্তা আখতার হোসেন আজাদ জানান, বুধবার সন্ধ্যা ৬টায় জাতীয় সংসদ ভবনে প্রধানমন্ত্রীর কার্যালয়ে এ শপথ অনুষ্ঠিত হবে বলে সোমবার প্রধানমন্ত্রীর কার্যালয়ের চিঠি পেয়েছি। প্রধানমন্ত্রী শেখ হাসিনা মেয়র মোস্তফাকে শপথ পাঠ করাবেন বলে চিঠিতে উল্লেখ করা হয়েছে। মেয়র মোস্তাফিজার রহমান মোস্তফা বলেন, ‘শপথের চিঠি পেয়েছি। ঢাকায় যাওয়ার প্রস্তুতিও নিচ্ছি।"