"নওগাঁর রাণীনগর রেলওয়ে স্টেশনের ফুটওভার ব্রিজটি ‘মরণফাঁদে’ পরিণত হয়েছে। রাতে ট্রেনের ছাদে ভ্রমণ করতে গিয়ে ব্রিজটির সঙ্গে ধাক্কা লেগে প্রাণ হারিয়েছেন অনেকে। সর্বশেষ গত বুধবার ভোরে ওভারব্রিজটির সঙ্গে ধাক্কায় ট্রেনের চার যাত্রী প্রাণ হারানোর পর টনক নড়েছে কর্তৃপক্ষের। ব্রিজটি উঁচু করাসহ সংস্কারের আশ্বাস দিয়েছেন ঊর্ধ্বতন কর্তৃপক্ষ। এই আশ্বাস দ্রুত বাস্তবায়ন হবে, নাকি আরও প্রাণ ঝরবে? এই প্রশ্ন এলাকাবাসীর মনে।"