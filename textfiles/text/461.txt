"ছাত্র-শিক্ষক-কর্মচারীদের আন্দোলনের মুখে ওআইসি পরিচালিত গাজীপুরের ইসলামিক ইউনিভার্সিটি অব টেকনোলজির (আইইউটি) ভিসি প্রফেসর ড. মুনাজ আহমেদ নূর পদত্যাগ করেছেন। গতকাল সকালে তিনি পদত্যাগ করেন। এদিকে বিশ্ববিদ্যালয়ের উপাচার্যের পদ হতে প্রফেসর ড. মুনাজ আহমেদ নূর পদত্যাগ করায় আন্দোলনরতরা তাদের কর্মসূচি স্থগিত ঘোষণা করেছেন। এ প্রসঙ্গে প্রফেসর ড. মুনাজ আহমেদ নূর বলেন, গাজীপুরের বোর্ডবাজারস্থিত ইসলামিক ইউনিভার্সিটি অব টেকনোলজির (আইইউটি) কিছু সংখ্যক ছাত্র-শিক্ষক-কর্মচারীর অযৌত্তিক দাবি নীতির প্রশ্নে আপস করা যায় না। তাই বিশ্ববিদ্যালয়ের অচলাবস্থা নিরসনে বৃহত্তর স্বার্থে দেশের জন্য কাজ করার লক্ষ্যে উপাচার্যের পদ হতে গতকাল সকালে আমি পদত্যাগ করলাম।"