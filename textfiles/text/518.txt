"শাহ্ সুফি আলহাজ আবদুল গনি পীরসাহেব স্মরণে কুমিল্লা জেলার নাঙ্গলকোট উপজেলার তিলীপ দরবার শরিফের দুই দিনব্যাপী বার্ষিক ইছালে ছাওয়াব মাহফিল আজ শনিবার বাদ জোহর থেকে শুরু হচ্ছে। আগামীকাল রবিবার বিশেষ মোনাজাতের মাধ্যমে এ ঐতিহ্যবাহী বার্ষিক ওয়াজ মাহফিল শেষ হবে। আজ প্রধান মেহমান হিসেবে আলোচনা করবেন ফাতেহাবাদ দরবার শরিফের পীর আলহাজ মাওলানা মো. শফিকুল ইসলাম। এ ছাড়া বিশেষ অতিথি হিসেবে বক্তব্য রাখবেন ফুরফুরা দরবার শরিফের পীর আলহাজ হজরত মাওলানা মুহিব্বুল ইসলাম। আগামীকাল প্রধান আলোচক থাকবেন আন্তর্জাতিক খ্যাতিসম্পন্ন মোফাচ্ছিরে কোরআন আলহাজ হজরত মাওলানা জহিরুল ইসলাম আল-জাবেরী।"