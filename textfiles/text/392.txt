"কুমিল্লা মহানগরীর বিসিক শিল্প এলাকায় ‘ফরিদ ফাইবার’ নামে একটি কারখানায় অগ্নিকাণ্ডের ঘটনা ঘটেছে। এতে কয়েক কোটি টাকার ক্ষতি হয়েছে বলে ধারণা করা হচ্ছে। শুক্রবার দিবাগত রাত ১২টার দিকে এ ঘটনা ঘটে।স্থানীয় ব্যবসায়ী ও ওই কারখানার শ্রমিকরা জানান, সুতা তৈরির কাঁচামালের গুদামের একটি স্থান থেকে আগুনের সূত্রপাত হয় তা পুরো গুদামে ছড়িয়ে পড়ে। কুমিল্লা, চৌয়ারা ও ইপিজেড ফায়ার সার্ভিসের পাঁচটি ইউনিট চেষ্টা চালিয়ে রাত ৩টার দিকে আগুন নিয়ন্ত্রণে আনে।"