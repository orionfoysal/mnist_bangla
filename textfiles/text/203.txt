"খুলনায় শাহজালাল নামের যুবকের চোখ উৎপাটন মামলায় অভিযুক্ত ১১ পুলিশের বিরুদ্ধে পুলিশ ব্যুরো অব ইনভেস্টিগেশনের তদন্ত প্রতিবেদনে নারাজি আবেদন দেওয়া হয়েছে। গতকাল মামলার বাদী শাহজালালের মা রেণু বেগম খুলনা মেট্রোপলিটন ম্যাজিস্ট্রেট মো. সাইদুল ইসলামের আদালতে এ আবেদন জানান। একই সঙ্গে মামলায় বিচারবিভাগীয় তদন্তের দাবি জানানো হয়েছে। আদালত আগামী ২৫ ফেব্রুয়ারি শুনানির দিন ধার্য করেছে। নারাজি আবেদনে বলা হয়েছে, মামলাটির তদন্তে পিবিআই পক্ষপাতিত্ব করে পুলিশকে রক্ষার চেষ্টা করেছে।"