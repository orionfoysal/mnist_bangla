"কক্সবাজারে পর্যটকরা বিপুল উৎসাহ উদ্দীপনায় পুরানো বছরকে বিদায় জানিয়েছে আর বরণ করেছেন নতুন খ্রিষ্টীয় বছর ২০১৮ সালকে। বিশাল সমুদ্রের ছোঁয়ায় মন রাঙিয়ে বর্ষবিদায় ও বর্ষবরণ করেছেন প্রায় তিন লাখ মানুষ। কক্সবাজারের পর্যটন জোনে বসছে মানুষের মিলনমেলা। জেলা প্রশাসক আলী হোসেন বলেন, পর্যটকদের সেবায় প্রশাসন সংশ্লিষ্ট সব দফতরের কর্মকর্তা কর্মচারী দায়িত্ব পালনে মাঠে রয়েছেন। হোটেল-মোটেলসহ পর্যটনের সঙ্গে সম্পৃক্ত ব্যবসায়ীদের পর্যটকদের শতভাগ সেবা দেওয়ার জন্য বলা হয়েছে।"