"ঠাকুরগাঁওয়ে এক মাদ্রাসা ছাত্রকে পুড়িয়ে হত্যা করা হয়েছে। এ ঘটনায় জিজ্ঞাসাবাদের জন্য এখন পর্যন্ত আটজনকে আটক করেছে পুলিশ। গতকাল সকালে মাদ্রাসার টয়লেট থেকে পুড়ে যাওয়া মরদেহটি উদ্ধার করা হয়।পুলিশ ও স্থানীয়রা জানায়, ঠাকুরগাঁও শহরের নিশ্চিন্তপুর এলাকার দারুল উলুম কওমি মাদ্রাসায় সদর উপজেলার বাহাদুরপাড়া গ্রামের সিরাজুল ইসলামের ছেলে আবু বক্কর সিদ্দিক (১৪) নামে এক ছাত্রকে পুড়িয়ে হত্যা করে ফেলে রাখে। আবু বক্কর ওই মাদ্রাসার প্রায় পাঁচ বছর ধরে লেখাপড়া করছিল।"