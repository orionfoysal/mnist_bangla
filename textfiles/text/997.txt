"ময়মনসিংহে অবস্থিত বাংলাদেশ কৃষি বিশ্ববিদ্যালয়ের বেগম রোকেয়া হলের আবাসিক ছাত্রী আফসানা আহমেদ ইভাকে হল থেকে বের করে দেওয়ার অভিযোগ উঠেছে ছাত্রলীগের বিরুদ্ধে। প্রতিবাদে ওই ছাত্রী মঙ্গলবার সকাল সাড়ে আটটা থেকে হলের সামনে আমরণ অনশন শুরু করেন। পরে বেলা ৪টার দিকে ইভা কর্তৃপক্ষের আশ্বাসে অনশন ভঙ্গ করেন।ইভা সমাজতান্ত্রিক ছাত্রফ্রন্টের (বাসদ খালেকুজ্জামান) কর্মী বলে জানা গেছে। সূত্র জানায়, সোমবার রাত ১০টা থেকে হলের ভিতরে আমরণ কর্মসূচি শুরু করে আফসানা আহমেদ ইভা।"