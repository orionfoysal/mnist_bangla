অন্যপ্রকাশের ব্যানারে প্রকাশিত হলো ভূঁইয়া সফিকুল ইসলামের কাব্যগ্রন্থ ‘অঙ্গারের মতোন বিরহ’। গতকাল বিকালে বাংলা একাডেমির কবি শামসুর রাহমান সেমিনার কক্ষে এ কাব্যগ্রন্থটির মোড়ক উন্মোচন করেন অনুষ্ঠানের প্রধান অতিথি সংস্কৃতিমন্ত্রী আসাদুজ্জামান নূর।কথাসাহিত্যিক অধ্যাপক সৈয়দ মন্জুরুল ইসলামের সভাপতিত্বে বইটি নিয়ে আলোচনা করেন কবি মুহম্মদ নূরুল হুদা ও কবি নাসির আহমেদ। স্বাগত বক্তৃতা করেন অন্যপ্রকাশের প্রধান নির্বাহী মাজহারুল ইসলাম। কাব্যগ্রন্থটি থেকে আবৃত্তি করেন বাচিকশিল্পী মাহিদুল ইসলাম।"