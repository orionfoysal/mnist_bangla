"আপন জুয়েলার্সের মালিক দিলদার আহমেদ সেলিমের জামিনের আবেদন মঞ্জুর করেছে হাই কোর্ট। গতকাল বিচারপতি এম ইনায়েতুর রহিম এবং বিচারপতি সহিদুল করিমের সমন্বয়ে গঠিত হাই কোর্ট বেঞ্চ এ আদেশ দেয়। এর আগে গত মঙ্গলবার হাই কোর্টের এই বেঞ্চ রাজধানীর ধানমন্ডি থানার মামলায় দিলদারকে জামিন দেয়। গতকাল এ আদালত তাকে উত্তরা থানার মামলায় জামিন দিয়েছে। ফলে সব মামলাতেই জামিন পাওয়ায় দিলদারের কারামুক্তিতে আইনি বাধা নেই বলে জানিয়েছেন তার আইনজীবীরা।"