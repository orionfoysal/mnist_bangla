"নারায়ণগঞ্জের ফতুল্লায় মোটরসাইকেল চোর সন্দেহে গণপিটুনিতে রাসেল (৩৫) নামে এক যুবক নিহত হয়েছেন। রাসেল নারায়ণগঞ্জ সদর উপজেলার পুরাতন সৈয়দপুর সরদার বাড়ি এলাকার আলী বকসের ছেলে। ফতুল্লার ভোলাইল মরাখাল পাড় এলাকায় গতকাল ভোরে এ ঘটনা ঘটে। রাসেলের ভাই গোলাম হোসেন জানান, রাসেল মাকে নিয়ে ভোলাইল গেদ্দার বাজার এলাকায় ভাড়া বাড়িতে থেকে কাঁচামালের ব্যবসা করত। রবিবার ভোরে জানতে পারেন এলাকার আলতাফ মিয়ার ছেলে ইমরান ও তানভীরসহ কয়েকজন রাসেলকে পিটিয়ে রাস্তায় ফেলে রাখে।"