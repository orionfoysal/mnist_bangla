"নোয়াখালীর বেগমগঞ্জ উপজেলার চৌমুহনী বিসিক শিল্প নগরী এলাকায় একটি কারখানার মিক্সার মেসিনের গ্যাস বিস্ফোরণে এক শ্রমিক নিহত ও সাতজন আহত হয়েছেন। সোমবার দিবাগত রাত ৩টার দিকে গ্লোব ফার্মাসিটিক্যাল কারখানায় এ ঘটনা ঘটে। নিহত শ্রমিকের নাম রনি। আহতরা হলেন— আবুল খায়ের, নাছির উদ্দিন, প্রদীপ সাহা, আবু জাহের, সুমন চন্দ্র, লুত্পুল কবির ও এনামুল হক। তাদের নোয়াখালী জেনারেল হাসপাতালে ভর্তি করা হয়েছে।"