"বাংলাদেশ ব্যাংকের নভেম্বরের একটি চিঠিতে রাষ্ট্রীয় বিনিয়োগ প্রতিষ্ঠান ইনভেস্টমেন্ট করপোরেশন অব বাংলাদেশ (আইসিবি)-এ  অস্থিরতা দেখা দিয়েছে। কারণ এই প্রতিষ্ঠানে যেসব ব্যাংক মেয়াদি আমানত রেখেছিল, তার একটি অংশ তারা তুলে ফেলছে। নতুন করে আরও কয়েকটি ব্যাংক আমানত প্রত্যাহারের উদ্যোগ নিয়েছে। কিন্তু একসঙ্গে বিপুল পরিমাণ অর্থ ফেরত দিতে পারছে না আইসিবি। সংকট মোকাবিলায় এখন সরকারি প্রতিষ্ঠানগুলোর আমানত চেয়ে অর্থ মন্ত্রণালয়ের দ্বারস্থ হয়েছে সরকারি এই বিনিয়োগ সংস্থাটি।"