"সংসদ সদস্য সেলিম ওসমান (নারায়ণগঞ্জ-৫) বলেছেন, নারায়ণগঞ্জ সিটিতে স্থায়ী সমাধান না হওয়া পর্যন্ত শুক্র ও শনিবার পুরো দিন এবং বাকি পাঁচ দিন বিকাল ৫টার পর ফুটপাথে হকারদের দোকানদারি করার অনুমতির জন্য তিনি চেষ্টা করবেন। তিনি গতকাল বিকালে নারায়ণগঞ্জ রাইফেলস ক্লাবে হকার নেতাদের সঙ্গে আলোচনাকালে এ আশ্বাস দিয়ে বলেন, ‘প্রয়োজনে মেয়রের হাত ধরে তাঁকে রাজি করাব।’হকার উচ্ছেদকে কেন্দ্র করে ১৬ জানুয়ারি নারায়ণগঞ্জ সিটিতে সহিংস ঘটনায় ৫০ ব্যক্তি আহত হয়েছিলেন। গুলিবিদ্ধ হয়েছিলেন ২০ জন। পুরো শীত মৌসুমে হকার বসার পক্ষে ছিলেন এমপি শামীম ওসমান।"