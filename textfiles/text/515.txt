"দেশের অন্যতম শিল্পপ্রতিষ্ঠান স্কয়ার গ্রুপের প্রতিষ্ঠাতা স্যামসন এইচ চৌধুরীর ষষ্ঠ মৃত্যুবার্ষিকী আজ। ২০১২ সালের ৫ জানুয়ারি সিঙ্গাপুরে তিনি পরলোকগমন করেন। তাকে পাবনা শহরের উপকণ্ঠ বৈকণ্ঠপুরের বাসভবন এসট্রাসে সমাহিত করা হয়। এই দেশবরেণ্য শিল্পপতির মৃত্যুদিবস উপলক্ষে পাবনায় বিভিন্ন সংগঠন নানা কর্মসূচি গ্রহণ করেছে। পরিবারের পক্ষ থেকে পাবনার এসট্রাস খামারবাড়িতে পুষ্পার্ঘ্য অর্পণ, আলোচনা ও প্রার্থনা সভার আয়োজন করা হয়েছে।"