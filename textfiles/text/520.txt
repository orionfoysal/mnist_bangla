"গত রমজানে লন্ডনের একটি মসজিদের বাইরে মুসল্লিদের ওপর চালানো এক সন্ত্রাসী হামলায় নিহত হয়েছিলেন বাংলাদেশি বংশোদ্ভূত মাকরাম আলী (৫১)। ওই ঘটনায় আটক হামলাকারী ড্যারেন অসবর্ণকে ৪৩ বছরের কারাদণ্ড দিয়েছে দেশটির একটি আদালত। গতকাল শুক্রবার স্থানীয় সময় দুপুরে এ রায় ঘোষণা করা হয়। বিচারক চিমা গ্রাব ওই হামলাকে একটি সন্ত্রাসী আক্রমণ আখ্যায়িত করে বলেন, উগ্রবাদী চিন্তা থেকে বর্ণবাদী আদর্শের প্রভাবেই মুসলিমদের আলাদাভাবে চিহ্নিত করে ওই হামলা চালানো হয়।গত বছরের জুন মাসে উত্তর লন্ডনের ফিন্সব্যারি পার্ক মসজিদে তারাবির নামাজ শেষে বাসায় ফিরছিলেন মুসল্লিরা।"