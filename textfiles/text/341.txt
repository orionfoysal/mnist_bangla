"তুচ্ছ ঘটনাকে কেন্দ্র করে রাজধানীর স্কলাস্টিকা স্কুলের ছাত্রদের পিটিয়েছেন এক পুলিশ কনস্টেবল। শুধু পিটিয়েই ক্ষান্ত হননি, মোটরসাইকেলে ঘষা লাগার অপরাধে নির্বিচারে ভাঙচুর করেছেন একটি প্রাইভেটকার। গতকাল বেলা দেড়টার দিকে শ্যামলী স্কয়ার মার্কেটের সামনে (শ্যামলী সিনেমা হল) এ ঘটনাটি ঘটে। পরে ২৫ হাজার টাকায় রফাদফা হয়ে গেলেও পুলিশ কনস্টেবল আরিফুল ইসলামের অগ্নিমূর্তি ও ভয়ঙ্কর রূপ দেখে রীতিমতো হতবাক হয়েছেন সাধারণ মানুষ। তাকে নিবৃত্ত করতে আসা সাধারণ মানুষের দিকেও হুঙ্কার ছেড়েছেন তিনি।"