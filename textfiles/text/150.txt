"আগামী মাসে শতাধিক ইউনিয়ন পরিষদে নির্বাচন অনুষ্ঠানের পরিকল্পনা করেছে নির্বাচন কমিশন। আগামী মাসের শেষ সপ্তাহে এ সব নির্বাচনের ভোটের দিন নির্ধারণ করা হতে পারে। এ মাসে তফসিলও ঘোষণার কথা জানিয়েছে ইসি সচিবালয়। আগামী সংসদ নির্বাচনের আগে তৃণমূলের এ নির্বাচনে নৌকা-ধানের শীষের লড়াই হবে বলে মনে করছেন নির্বাচন বিশ্লেষকরা। ইসির কর্মকর্তারা বলেছেন— সাধারণ ও শূন্য পদে এবং বিভিন্ন কারণে স্থগিত হওয়া মোট ১৩১টি  ইউনিয়ন পরিষদে মার্চের শেষ সপ্তাহে ভোট করার পরিকল্পনা করছে নির্বাচন কমিশন।"