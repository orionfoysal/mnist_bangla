"দরপতনে এবার ৩০০ কোটি টাকার নিচে নেমে এলো শেয়ারবাজারের লেনদেন। গতকাল ঢাকা স্টক এক্সচেঞ্জে (ডিএসই) সপ্তাহের শেষ কার্যদিবসে ২৮৯ কোটি টাকার শেয়ার লেনদেন হয়েছে; যা গত দেড় বছরের মধ্যে সর্বনিম্ন। এর আগে ২০১৬ সালের ১১ জুলাই ডিএসইতে ২৭২ কোটি ৭৫ লাখ টাকার শেয়ার লেনদেন হয়েছিল। লেনদেনের সূচকেরও পতন হয়েছে। বাজার বিশ্লেষণে দেখা যায়, ডিএসইতে ২৮৯ কোটি ৬৬ লাখ টাকার শেয়ার লেনদেন হয়েছে; যা আগের দিন থেকে প্রায় ১০১ কোটি ৭৬ লাখ টাকা কম।"