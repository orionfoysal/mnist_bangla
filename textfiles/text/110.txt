"আগামী জাতীয় সংসদ নির্বাচনের আগেই বড় বাজেটের মহাসমাবেশ আয়োজন চলছে জাতীয় সংসদের প্রধান বিরোধী দল জাতীয় পার্টিতে। দলটি ক্ষমতাসীন আওয়ামী লীগসহ অন্যান্য দল ও দেশবাসীকে নিজেদের অবস্থান জানান দিতে আগামী ১৫ ফেব্রুয়ারি রাজধানীর সোহরাওয়ার্দী উদ্যানে মহাসমাবেশে আনতে চাইছে পাঁচ লাখ কর্মী ও সমর্থক। এ জন্য বাজেট ধরা হয়েছে ৬ কোটি টাকা। সমাবেশকে সফল করতে রংপুর, লালমনিরহাট, কুড়িগ্রাম, গাইবান্ধা সফরে রয়েছেন এইচ এম এরশাদ ও জিএম কাদের। জানতে চাইলে পার্টির মহাসচিব এ বি এম রুহুল আমিন হাওলাদার বাংলাদেশ প্রতিদিনকে বলেন, ১৫ ফেব্রুয়ারি স্মরণকালের সর্ববৃহৎ সমাবেশ করবে জাতীয় পার্টি।"