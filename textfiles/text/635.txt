পাল্টাপাল্টি অভিযোগে ছয় মাস অচলাবস্থার পর শিক্ষক-শিক্ষার্থীদের দাবির মুখে অবশেষে পদত্যাগ করেছেন রাজশাহী বিশ্ববিদ্যালয়ের (রাবি) রাষ্ট্রবিজ্ঞান বিভাগের সভাপতি অধ্যাপক নাসিমা জামান। গতকাল দুপুরে তিনি উপাচার্য অধ্যাপক এম আবদুস সোবহানের কাছে পদত্যাগপত্র জমা দেন। বিশ্ববিদ্যালয়ের প্রক্টর অধ্যাপক লুত্ফর রহমান বিষয়টি নিশ্চিত করেছেন। এর আগে বিভিন্ন অনিয়মের অভিযোগ তুলে গত বছরের ২ আগস্ট রাষ্ট্রবিজ্ঞান বিভাগের ১১ শিক্ষক উপাচার্যের সঙ্গে দেখা করে বিভাগের সভাপতি নাসিমা জামানের বিরুদ্ধে অনাস্থা জানান। পরদিন সকালে অভিযোগকারী শিক্ষকদের বিরুদ্ধে পাল্টা অনাস্থা জানান নাসিমা জামান।"