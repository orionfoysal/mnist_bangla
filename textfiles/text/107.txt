"অবশেষে সৌদি আরবের দুর্নীতিবিরোধী অভিযানে আটক ধনী ও প্রভাবশালী ব্যক্তিদের ছেড়ে দেওয়া হয়েছে। দুর্নীতির বিষয়ে জিজ্ঞাসাবাদের জন্য রাজধানী রিয়াদে বিলাসবহুল রিটজ-কার্লটন হোটেল অস্থায়ী কারাগার বানিয়ে সেখানে আটক রাখা হয়েছিল তাদের। গতকাল সরকারি এক কর্মকর্তা রয়টার্সকে বলেন, তদন্ত শেষে সন্দেহভাজন যুবরাজ, সরকারি কর্মকর্তা ও ব্যবসায়ীদের ছেড়ে দেওয়া হয়েছে। গত বছরের নভেম্বরের শুরুতে সৌদি আরব দুর্নীতিবিরোধী সর্বাত্মক অভিযান শুরু করে। করার পর কয়েক ডজন প্রিন্স (যুবরাজ) , সাবেক মন্ত্রী, সরকারি কর্মকর্তা ও ধনী ব্যবসায়ীকে বিখ্যাত রিটজ-কার্লটন হোটেলের ভিতরে কার্যত বন্দি করে রাখা হয়।"