"এলজিআরডি মন্ত্রী খন্দকার মোশাররফ হোসেন বলেছেন, সীমানা নির্ধারণ সংশ্লিষ্ট জটিলতায় ডিএনসিসির উপনির্বাচন আটকে গেলেও করপোরেশনের কাজে অচলাবস্থা সৃষ্টির সম্ভাবনা নেই। গতকাল হাইকোর্টে ঢাকা উত্তর সিটি করপোরেশন (ডিএনসিসি) নির্বাচনের তফসিল স্থগিত করে আদেশ দেওয়ার পর সচিবালয়ে তিনি সাংবাদিকদের প্রশ্নের জবাবে একথা বলেন। একই সঙ্গে নির্বাচন যাতে শিগগিরই হয় সেজন্য নির্বাচন কমিশন সহযোগিতা চাইলে তাদের সঙ্গে বসা হবে বলেও জানান মন্ত্রী। এর আগে, পৃথক দুই রিট আবেদনের শুনানি নিয়ে গতকাল সকালে ডিএনসিসির উপনির্বাচন তিন মাসের জন্য স্থগিত করে হাইকোর্ট। "
।"