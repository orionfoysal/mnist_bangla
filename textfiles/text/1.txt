"নতুন প্রধান বিচারপতি নিয়োগের নির্দেশনা চেয়ে দাখিল করা রিটের শুনানি ২৮ জানুয়ারি পর্যন্ত মুলতবি করেছে হাই কোর্ট। রাষ্ট্রপক্ষের সময় আবেদনের পরিপ্রেক্ষিতে গতকাল বিচারপতি জিনাত আরা এবং বিচারপতি কাজী মো. ইজারুল হক আকন্দের হাই কোর্ট বেঞ্চ এ আদেশ দেয়। রিট আবেদনকারী আইনজীবী ইউনুছ আলী আকন্দ জানান, অ্যাটর্নি জেনারেল মাহবুবে আলমের আবেদনের পরিপ্রেক্ষিতে আদালত শুনানি মুলতবি করে। ১৮ জানুয়ারি নতুন প্রধান বিচারপতি নিয়োগের নির্দেশনা চেয়ে করা রিটটি শুনানির জন্য গ্রহণ করে আদালত।"
।"