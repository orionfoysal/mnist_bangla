"টাঙ্গাইলের সখীপুরে দুই স্কুলছাত্রীর বিয়ে বন্ধ করলেন উপজেলা নির্বাহী কর্মকর্তা (ইউএনও) মৌসুমী সরকার রাখী। মঙ্গলবার রাতে উপজেলার কাজিরামপুর ও প্রতিমা বংকী গ্রামে অভিযানে চালিয়ে এ বাল্যবিয়ে দুটি বন্ধ করে দেওয়া হয়। জানা যায়, মঙ্গলবার রাতে উপজেলার জিতাশ্বরী গ্রামের আমজাদ হোসেনের ছেলে আমিনুল ইসলামের সঙ্গে পার্শ্ববর্তী কাজিরামপুর গ্রামের মুনসুর আলীর নবম শ্রেণি পড়ুয়া মেয়ের বিয়ের প্রস্তুতি চলছিল। অন্যদিকে একই রাতে উপজেলার প্রতিমা বংকী গ্রামের গোলাম মোস্তফার মেয়ে নবম শ্রেণির ছাত্রীর বিয়ের আয়োজন চলে। খবর পেয়ে উপজেলা প্রশাসন দুটি ছাত্রীর বাবা-মায়ের কাছ থেকে মুচলেকা নিয়ে তাদের বিয়ে বন্ধ করে দেয়।"