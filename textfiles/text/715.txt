"ফেনীর ছাগলানাইয়া উপজেলায় ডাকাতের ছুরিকাঘাতে মোস্তফা নামে এক যুবক নিহত হয়েছে। শুক্রবার ভোরে উপজেলার পাঠান নগর ইউনিয়নের পাঠানগড় গ্রামের বলি বাড়িতে এ ঘটনা ঘটে। পুলিশ জানায়, উপজেলার পাঠানগড় গ্রামের বলি বাড়িতে কলাপসিবল গেট কেটে ঢুকে একদল ডাকাত। স্বর্ণ-গহনা লুটে নেওয়ার সময় গৃহকর্তা নুরুল হক বলি মিয়ার মেয়ের জামাতা মোস্তফা বাধা দিলে ডাকাতরা তার পেটে ছুরিকাঘাত করে। তাকে ফেনী সদর হাসপাতালে নিলে কর্তব্যরত চিকিৎসক তাকে মৃত ঘোষণা করেন।"