এক খণ্ড জমিই কাল হলো পিতা-পুত্রের। নিরক্ষর পিতা-পুত্রের সঙ্গে প্রতারণা করে তাদের জমি অনেক আগেই কেড়ে নিয়েছেন এক নিকটাত্মীয়। এ নিয়ে মামলা-মোকদ্দমা চলছে বহু বছর ধরে। এমন অবস্থায় প্রতারক ওই নিকটাত্মীয় গত বুধবার পিতা-পুত্রকে ভিটে ছাড়া করার হুমকি দিয়ে অশ্রাব্য ভাষায় গালাগাল করেন। এই অপমান সইতে না পেরে পুত্র বিপ্লব দাস (৩৫) প্রথমে বিষপান এবং পরে গলায় ফাঁস দিয়ে আত্মহত্যা করে বলে অভিযোগ করেছেন তার স্বজনরা।"