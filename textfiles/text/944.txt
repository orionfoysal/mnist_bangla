"রাষ্ট্রপতি মো. আবদুল হামিদ বিশ্ববিদ্যালয়গুলোতে ভর্তিচ্ছুদের সময় ও অর্থব্যয় কমাতে গুচ্ছভিত্তিক ভর্তি পরীক্ষা নেওয়ার আহ্বান জানিয়েছেন।বঙ্গভবনে গতকাল দেশের ৪৫টি পাবলিক বিশ্ববিদ্যালয়ের উপাচার্যদের একটি প্রতিনিধি দল রাষ্ট্রপতির সঙ্গে দেখা করতে গেলে এই আহ্বান জানান তিনি। উল্লেখ্য, দেশের সব বিশ্ববিদ্যালয়ের আচার্য রাষ্ট্রপতি আবদুল হামিদ। বর্তমানে প্রতিটি বিশ্ববিদ্যালয়ে আলাদাভাবে ভর্তি পরীক্ষা হয়। ফলে কোনো শিক্ষার্থীকে পরীক্ষা দিতে আলাদা আলাদাভাবে প্রতিটি বিশ্ববিদ্যালয়ের ভর্তি ফরম কিনতে হয়।"