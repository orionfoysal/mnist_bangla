"কোটি টাকা চাঁদাবাজির মামলায় ‘স্বেচ্ছাসেবক লীগের’ দুই নেতাকে গ্রেফতার করেছে পুলিশ। তারা হলেন— দেবাশীষ নাথ দেবু ও এটিএম মনজুরুল ইসলাম রতন। গতকাল সকালে নগরীর সাগরিকা ও দুপুরে মুরাদপুর এলাকা থেকে তাদের গ্রেফতার করা হয়। দেবাশীষ নাথ দেবু নগরীর পাঁচলাইশ থানা ছাত্রলীগের সাবেক সভাপতি। বর্তমানে পদ না থাকলেও প্রয়াত নেতা এবিএম মহিউদ্দিন চৌধুরীর অনুসারী হিসেবে নগরীতে স্বেচ্ছাসেবক লীগের রাজনীতির অন্যতম নিয়ন্ত্রক দেবু।"