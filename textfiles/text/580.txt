"কোরআন মানবজাতির জীবনবিধান। আল্লাহ মানবজাতিকে সুপথে পরিচালিত করার জন্য এই আসমানি কিতাব নাজিল করেছেন। আল্লাহতায়ালার নৈকট্য লাভের সবচেয়ে উত্তম উপায় হচ্ছে কোরআনে হাকিমের তেলাওয়াত। হজরত আবদুল্লাহ ইবনে মাসউদি (রা.)-এর বর্ণনা, নবী করিম (সা.) বলেছেন, এই কোরআনে হাকিম হচ্ছে আল্লাহর পক্ষ থেকে মানুষের জন্য একটি পরম নিয়ামত। আল্লাহতায়ালার এই নিয়ামত থেকে সাধ্য অনুযায়ী নিজের অংশ নিয়ে নাও।"