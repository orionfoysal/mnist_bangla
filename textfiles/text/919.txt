"দুই দিনের সফরে আগামীকাল ঢাকা আসছেন যুক্তরাজ্যের পররাষ্ট্রমন্ত্রী বরিস জনসন। পররাষ্ট্রমন্ত্রী এএইচ মাহমুদ আলীর সঙ্গে দ্বিপক্ষীয় বৈঠক ছাড়াও বরিস জনসন প্রধানমন্ত্রী শেখ হাসিনার সঙ্গে সৌজন্য সাক্ষাৎ করবেন।  সফরে রোহিঙ্গা ইস্যু নিয়ে আলোচনার পাশাপাশি দ্বিপক্ষীয় অমীমাংসিত ইস্যুগুলো পাচ্ছে বিশেষ গুরুত্ব। এর মধ্যে যুক্তরাজ্যে কার্গো অবরোধ তুলে নেওয়ার বিষয়ে একটি চূড়ান্ত ঘোষণা আশা করছেন কূটনীতিকরা। এ ছাড়া বাংলাদেশিদের ভিসা সংকট নিয়েও গুরুত্বের সঙ্গে আলোচনা করা হবে এই সফরে।"