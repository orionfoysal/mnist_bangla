"টলিউডের জনপ্রিয় অভিনেতা জিৎ এবার অভিনয় করবেন বাংলাদেশের নায়িকা বিদ্য সিনহা মিমের সঙ্গে। এর আগে এই নায়ক বাংলাদেশ-ভারতের যৌথ আয়োজনে নির্মিত তিনটি ছবি—‘বাদশা’, ‘বস টু’ আর ‘ইন্সপেক্টর নটি কে’-তে অভিনয় করেছেন ঢালিউড নায়িকা নুসরাত ফারিয়ার সঙ্গে। ঢাকার চলচ্চিত্র প্রযোজনা সংস্থা আবদুল আজিজের জাজ মাল্টিমিডিয়া এবং নায়ক জিৎ-এর প্রযোজনা সংস্থা জিৎ এন্টারটেইনমেন্ট যৌথভাবে নির্মাণ করতে যাচ্ছে ছবি ‘সুলতান’। আর এতে জিৎ ও মিম ছাড়াও থাকছেন ঢাকার আমান রেজা, নাদের চৌধুরী এবং কলকাতার প্রিয়াঙ্কা সরকার। ছবিটি পরিচালনা করবেন আবদুল আজিজ ও রাজা চন্দ।"