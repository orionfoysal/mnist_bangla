"রাজশাহী-নওগাঁ মহাসড়কের মোহনপুর থেকে রাজশাহী-নাটোর মহাসড়কে সংযোগের জন্য সড়ক নির্মাণ করছে রাজশাহী সিটি করপোরেশন। এ প্রকল্পে ব্যয় ধরা হয়েছে প্রায় ২০০ কোটি টাকা। কিন্তু এই সড়কের নকশা অনুমোদনে আইন-কানুনের তোয়াক্কায় করেনি রাজশাহী সিটি করপোরেশন। আবার জমি অধিগ্রহণের টাকা পেতে পদে পদে ঘুষ দিতে হয়েছে ক্ষতিগ্রস্তদের। রাজশাহী মহানগরীর আলিফ লাম মিম ভাটা এলাকা থেকে শুরু হয়েছে এই সংযোগ সড়কের কাজ।"