"বাংলাদেশ, শ্রীলঙ্কা ও জিম্বাবুয়েকে নিয়ে মিরপুর শেরেবাংলা জাতীয় স্টেডিয়ামে ১৫ জানুয়ারি ত্রিদেশীয় সিরিজের পর্দা উঠবে। সিরিজের টাইটেল স্পন্সর হয়েছে রকেট। এটি ডাচ বাংলা ব্যাংকের একটি মোবাইল ব্যাংকিং সার্ভিস। গতকাল মিরপুরে এক সংবাদ সম্মেলনে টাইটেল স্পন্সরের নাম ঘোষণা করে বাংলাদেশ ক্রিকেট বোর্ড।সংবাদ সম্মেলনে উপস্থিত ছিলেন ইমপ্রেস-মাত্রা কনসোর্টিয়ামের পক্ষে ফরিদুর রেজা সাগর, ডাচ বাংলা ব্যাংকের ব্যবস্থাপনা পরিচালক আবুল কাশেম মোহাম্মদ শিরিন বিসিবির প্রধান নির্বাহী কর্মকর্তা নিজাম উদ্দিন চৌধুরী ও বিসিবি মিডিয়া কমিটির চেয়ারম্যান জালাল ইউনুস।"