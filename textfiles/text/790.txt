"শিল্পমন্ত্রী ও আওয়ামী লীগের উপদেষ্টা পরিষদের সদস্য আমির হোসেন আমু বলেছেন, দেশ এবং আওয়ামী লীগ সভাপতি ও প্রধানমন্ত্রী শেখ হাসিনার বিরুদ্ধে ষড়যন্ত্র চলছে। ষড়যন্ত্র সফল হবে না। বিশ্বের বিভিন্ন দেশে সংবিধান অনুযায়ী নির্বাচন হচ্ছে। বাংলাদেশেও একইভাবে নির্বাচন হবে। জাতীয় নেতা শহীদ এম মনসুর আলীর ১০১তম জন্মবার্ষিকী উপলক্ষে গতকাল রাজধানীর কাকরাইলে ডিপ্লোমা ইঞ্জিনিয়ার্স ইনস্টিটিউটে ‘শহীদ এম মনসুর আলী স্মৃতি সংসদ’ আয়োজিত আলোচনা সভায় প্রধান অতিথির বক্তব্যে তিনি এ কথা বলেন।"