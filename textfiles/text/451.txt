"প্রায় তিন বছর পর আবারও ভয়াবহ ধস নেমেছে ঢাকা শেয়ার বাজারের প্রধান সূচকে। এ ঘটনায় ডিএসই কর্তৃপক্ষ শীর্ষ ব্রোকারেজ মালিকদের সঙ্গে জরুরি বৈঠক করেছে। পরে সংবাদ সম্মেলন করে কাউকে গুজবে কান না দেওয়ার পরামর্শ দিয়েছে ডিএসই কর্তৃপক্ষ। পাশাপাশি বলা হয়েছে, বিনিয়োগকারীদের আতঙ্কিত হওয়ার কোনো কারণ নেই। রাজনৈতিক পরিস্থিতি অশান্ত হতে পারে এমন আশঙ্কা থেকে বিনিয়োগকারীরা গতকাল ব্যাপকহারে শেয়ার বিক্রি করে দিয়েছেন।"