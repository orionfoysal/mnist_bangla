"যশোরে অভিজাত একটি হোটেল থেকে এক নারী পুলিশসহ যশোর-৫ (মনিরামপুর) আসনের সংসদ সদস্যের পুত্রকে আটক করা হয়েছে বলে গতকাল যশোরের মানুষের মুখে মুখে ছড়িয়ে পড়েছে। তবে পুলিশের পক্ষ থেকে বিষয়টি পুরোপুরি স্বীকার বা অস্বীকারও করা হয়নি। তবে হোটেল কর্তৃপক্ষ বিষয়টি নিশ্চিত করেছে। সূত্র জানায়, বেলা আড়াইটার দিকে যশোর কোতোয়ালি থানার ইন্সপেক্টর (অপারেশন) শহরের হাটখোলা রোডে হোটেল সিটি প্লাজায় অভিযান চালান। তিনি হোটেলের ৫১৪ নম্বর কক্ষ থেকে শুভ ও শাহানা (প্রকৃত নাম নয়) নামে দুই যুবক-যুবতীকে আটক করেন।"