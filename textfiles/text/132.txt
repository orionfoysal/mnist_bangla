"ঢাকা বিশ্ববিদ্যালয়ের ছাত্র-শিক্ষক কেন্দ্রে (টিএসসি) টহলরত অবস্থায় এক ছাত্রকে লাঞ্ছিত করার অভিযোগে র‍্যাপিড অ্যাকশন ব্যাটালিয়নের (র‍্যাব) এক সদস্যকে সাময়িক অব্যাহতি দেওয়া হয়েছে। গতকাল বিকাল সাড়ে ৩টার দিকে এ ঘটনা ঘটে। শারীরিকভাবে লাঞ্ছিত ছাত্র জহরলাল রায় ছাত্র ইউনিয়ন ঢাকা মহানগরী সাধারণ সম্পাদক। তিনি ঢাকা কমিউনিটি মেডিকেল কলেজের ছাত্র। অব্যাহতিপ্রাপ্ত র‍্যাব সদস্য র‍্যাব-৩-এর সিপাহি জিয়া (আনসার)।"