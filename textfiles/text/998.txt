"রাষ্ট্রপতি মো. আবদুল হামিদ বলেছেন, দেশে আইনের শাসন সুসংহত ও সমুন্নত রাখার ক্ষেত্রে বর্তমান সরকার সর্বাত্মক প্রচেষ্টা অব্যাহত রেখেছে। দেশ থেকে জঙ্গিবাদ ও অপশাসন নির্মূল করতে সরকার কাজ করে চলেছে। তিনি বিরোধী দলসহ সবাইকে ঐক্যবদ্ধ হয়ে দেশকে সম্মৃদ্ধির পথে এগিয়ে নিতে আহ্বান জানান। গতকাল জাতীয় সংসদে দশম জাতীয় সংসদের ১৯তম অধিবেশনে দেওয়া ভাষণে রাষ্ট্রপতি এসব কথা বলেন। স্পিকার ড. শিরীন শারমিন চৌধুরীর সভাপতিত্বে ১৫৭ পৃষ্ঠার এ ভাষণ সংসদে পঠিত বলে গৃহীত হয়।"