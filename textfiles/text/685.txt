"বঙ্গোপসাগরের কক্সবাজার নিকটবর্তি এলাকা থেকে পাঁচ লাখ ইয়াবাসহ আটজনকে আটক করেছে র‌্যাব। এ সময় ইয়াবা বহনকারী একটি ফিশিং ট্রলার জব্দ করা হয়। ইয়াবার আনুমানিক মূল্য ২০ কোটি টাকা বলে জানা গেছে। শুক্রবার সকালে এই অভিযানে আটকরা হলো, চট্টগ্রামের কালু মাঝী, রফিক, রফিকুল, হাসান, হাসমত আলী, নুরুল আলম, নাসির ও মজিবুল ইসলাম। র‌্যাব-৭ কক্সবাজার ক্যাম্পে সংবাদ সম্মেলনে মেজর মো. রুহুল আমিন বলেন, গোপন সংবাদের ভিত্তিতে সকাল সাড়ে ৬টার দিকে লে. কর্নেল মিফতাহ উদ্দিন আহম্মদের নেতৃত্বে র‌্যাবের একটি দল বঙ্গোপসাগরে অভিযান চালায়।"