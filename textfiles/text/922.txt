"পরিকল্পনামন্ত্রী আ হ ম মুস্তফা কামাল বলেছেন, বাংলাদেশ এগিয়ে যাচ্ছে এগিয়ে যাবে। প্রধানমন্ত্রী শেখ হাসিনার গতিশীল নেতৃত্বে চলমান অগ্রগতির ধারা অব্যাহত থাকলে খুব সহসাই বাংলাদেশ বিশ্ব অর্থনীতিতে দৃষ্টান্ত স্থাপন করবে।গতকাল পরিকল্পনা মন্ত্রণালয়ে মন্ত্রীর দফতরে এশীয় উন্নয়ন ব্যাংকের (এডিবি) কান্ট্রি ডিরেক্টর মনমোহন প্রকাশের সঙ্গে সৌজন্য সাক্ষাতে এসব কথা বলেন মন্ত্রী।এডিবির কান্ট্রি ডিরেক্টর বাংলাদেশের বিভিন্নক্ষেত্রে দ্রুত অগ্রগতির প্রশংসা করেন এবং বাংলাদেশে এডিবির কার্যক্রম আরও সম্প্রসারণ করা হবে বলে উল্লেখ করেন। তিনি বলেন, বাংলাদেশ অর্থনৈতিকভাবে উল্লেখযোগ্য অগ্রগতি সাধন করেছে।"