"কয়েক দশক আগে গাওয়া কিশোর কুমারের একটি সুবিখ্যাত গানের কলি ‘জিনিসের দাম বেড়েছে মানুষের দাম কমেছে হায়রে কপাল করব কী?’ দ্রব্যমূল্য বৃদ্ধি সাধারণ মানুষকে কী অসহায় অবস্থায় ফেলে তারই যেন প্রতিচিত্র অমর শিল্পীর গাওয়া ওই গানটি। দেশে চাল ও সবজির দামে যে আকাশচুম্বী অবস্থা বিরাজ করছে তাতে প্রকৃত অর্থে নাকাল হচ্ছে সাধারণ মানুষ। চাল ও সবজির দাম বৃদ্ধির পেছনে যৌক্তিক কারণ নেই এ কথা বলা আদতেই কঠিন। গত বছর বন্যা ও অতিবর্ষণ বোরো ধানের যে ক্ষতি করেছে তা পূরণ করা সত্যিকার অর্থেই এক কঠিন কাজ। এজন্য কোটি কোটি মণ চাল বিদেশ থেকে আমদানি করতে হয়েছে।"