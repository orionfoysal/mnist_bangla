"রাজধানীর পশ্চিম মানিকদীর নামাপাড়া এলাকায় রাশিদা বেগম (২৮) নামে এক গৃহবধূকে ছুরিকাঘাতে হত্যা করা হয়েছে। গতকাল সকালে নামাপাড়ায় নিজের বাসায় তাকে ছুরিকাঘাতে জখম করা হয়। ঢাকা মেডিকেল কলেজ (ঢামেক) হাসপাতালে ভর্তি করার পর বেলা ৩টার দিকে রাশিদার মৃত্যু হয়। তিনি নামাপাড়ার একটি ভবনের পঞ্চমতলার বাসায় স্বামী হোসেন আলী ও দুই সন্তানকে নিয়ে থাকতেন। রাশিদার আত্মীয় ও ওই ভবনের তৃতীয়তলার বাসিন্দা নাজমা আক্তার নিপা জানান, সকালের দিকে দূরসম্পর্কের এক আত্মীয়ের ছেলে শিপলু তাদের বাসায় আসে।"