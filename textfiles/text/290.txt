"পৃথিবীর একমাত্র জাতি হিসেবে ভাষার জন্য রক্ত দেওয়া বাংলাদেশে ৬৬ বছরেও সর্বজনীনভাবে বাংলা ব্যবহার সম্ভব হয়নি। অথচ বাঙালী জাতির স্বাধীনতা অর্জনের মূলভিত্তি মূলত ১৯৫২ সালের ভাষা আন্দোলন। কিন্তু ব্যাংক, বীমা ও আর্থিক খাত, আইন, চিকিৎসা, উচ্চশিক্ষা কোথাও নেই বাংলার ব্যবহার। সাম্প্রতিক সময়ের ইংরেজি মিডিয়ার আগ্রাসন থামিয়ে দিচ্ছে বাংলা শেখার আগ্রহও। এর মধ্যে বিদেশি টেলিভিশনগুলোর প্রভাবে বাংলাদেশের ঘরে ঘরে এখন ভিন দেশি ভাষার চর্চা।"