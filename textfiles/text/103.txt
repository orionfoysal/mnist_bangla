"দেশে ৫০ বছরের রেকর্ড ভেঙেছে শীত। গতকাল সর্বনিম্ন তাপমাত্রা ২.৬ ডিগ্রি সেলসিয়াসে নেমে আসে। আবহাওয়া অধিদফতরের তথ্য অনুযায়ী, এদিন পঞ্চগড়ের তেঁতুলিয়ায় দেশের সর্বনিম্ন তাপমাত্রা ২.৬ ডিগ্রি সেলসিয়াস রেকর্ড করা হয়। এদিকে শীতজনিত কারণে কুড়িগ্রামে এক সপ্তাহে ১১ জন, গতকাল নওগাঁয় একজন এবং ব্রাহ্মণবাড়িয়ায় একজন মারা গেছেন। আবহাওয়া দফতরের রেকর্ড অনুযায়ী, গতকাল সৈয়দপুর জেলায় দেশের দ্বিতীয় সর্বনিম্ন তাপমাত্রা ২.৯ ডিগ্রি সেলসিয়াস রেকর্ড করা হয়।"