"বিশ্বব্যাপী নারী নির্যাতনের হার ক্রমেই বাড়ছে। হলিউড তারকা থেকে শুরু করে ব্রিটিশ পার্লামেন্টর নারী সদস্য কেউই এর ভয়াবহতা থেকে মুক্তি পাচ্ছেন না। এরমধ্যে অস্ট্রেলিয়ার একটি গবেষণা প্রতিষ্ঠান জানিয়েছে, ১৫ লাখেরও বেশি নারী তাদের সঙ্গী দ্বারা সহিংসতার শিকার হয়েছেন। পারিবারিক ও যৌন নির্যাতনের বিষয়ে গতকাল অস্ট্রেলিয়ান ইনস্টিটিউট অব হেলথ অ্যান্ড ওয়েলফেয়ার (এআইএইচডব্লিউ) এ তথ্য প্রকাশ করেছে। প্রতিবেদনে বলা হয়, দেশটির প্রতি ছয় নারীর একজনকে শারীরিক বা যৌন হয়রানির শিকার হতে হচ্ছে।"