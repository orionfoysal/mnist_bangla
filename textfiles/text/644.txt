"প্রয়োজনীয় নীতিমালা প্রণয়ন করে ব্যাটারিচালিত রিকশার লাইসেন্স দেওয়ার দাবিতে বরিশালে বিক্ষোভ মিছিল ও সমাবেশ অনুষ্ঠিত হয়েছে। ব্যাটারিচালিত রিকশা শ্রমিক মালিক সংগ্রাম কমিটির উদ্যোগে গতকাল নগরীর ফকির বাড়ি রোড থেকে একটি বিক্ষোভ মিছিল বের হয়। মিছিলটি বিভিন্ন সড়ক প্রদক্ষিণ শেষে অশ্বিনী কুমার হলের সামনে গিয়ে সমাবেশ করে। কমিটির সাধারণ সম্পাদক রুস্তম আলী হাওলাদারের সভাপতিত্বে সমাবেশে বক্তব্য রাখেন সংগঠনের উপদেষ্টা ডা. মনিষা চক্রবর্তী, সহসভাপতি দুুলাল মল্লিক এবং সাংগঠনিক সম্পাদক শহীদুল ইসলাম প্রমুখ।"
।"