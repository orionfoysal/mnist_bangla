"আজ রবিবার রাত ১০টার ইংরেজি সংবাদের পর ইত্যাদির খাগড়াছড়িতে ধারণকৃত পর্বটি প্রচারিত হবে। পার্বত্য জনগোষ্ঠী অধ্যুষিত খাগড়াছড়ির প্রাণকেন্দ্রে চারদিকে পাহাড় বেষ্টিত চেঙ্গী গলফ অ্যান্ড কান্ট্রি ক্লাব মাঠে ধারণ করা এই পর্বটি ২০১৫ সালের ১৯ জানুয়ারি কয়েক হাজার দর্শক নিয়ে ধারণ করা হয়। বিষয় বৈচিত্র্যে ভরপুর ‘ইত্যাদি’র এই পর্বে রয়েছে বেশ কয়েকটি সামাজিক, শিক্ষামূলক ও অনুসন্ধানী প্রতিবেদন। আর সেইসঙ্গে ইত্যাদির জনপ্রিয় সব নিয়মিত আয়োজন তো থাকছেই!‘ইত্যাদি’ রচনা, পরিচালনা ও উপস্থাপনা করেছেন হানিফ সংকেত। একযোগে প্রচারিত হবে বিটিভি ও বিটিভি ওয়ার্ল্ডে।"