"এসএসসি ও সমমানের পরীক্ষা ঘিরে প্রশ্ন ফাঁসকারী চক্র থেমে নেই। গত বৃহস্পতিবার বিভিন্ন সামাজিক যোগাযোগ মাধ্যমে পরীক্ষার প্রায় ৪০ মিনিট আগেই ছড়িয়ে দেওয়া হয় এসএসসির বাংলা প্রথম পত্রের এমসিকিউ ৩০টি প্রশ্ন। আজ এসএসসিতে সাধারণ শিক্ষা বোর্ডে বাংলা দ্বিতীয় পত্রের পরীক্ষা অনুষ্ঠিত হবে। এ পরীক্ষা ঘিরে গত দুই দিন ধরে ফেসবুকসহ বিভিন্ন সামাজিক যোগাযোগ মাধ্যমে পরীক্ষার আগেই প্রশ্ন দেওয়ার প্রচারণা চালাচ্ছে অনেকে। আর এর মাধ্যমে পরীক্ষার্থী ও অভিভাবকদের কাছ থেকে হাতিয়ে নিচ্ছে মোটা অঙ্কের টাকা।"