"বাংলাদেশ প্রতিদিনে প্রকাশিত ‘অভিজাত এলাকায় মাদকের হাট’ শীর্ষক সংবাদ সংসদে স্পিকারের দৃষ্টিতে আনেন বিরোধী দল জাতীয় পার্টির এমপি কাজী ফিরোজ রশীদ। গতকাল সন্ধ্যায় পয়েন্ট অব অর্ডারে দাঁড়িয়ে তিনি বলেন, ঢাকার বিভিন্ন জায়গায় মাদকের ছড়াছড়ি। রমনায় ৭৪, লালবাগে ৯০, ওয়ারলেসে ১৫০, মিরপুরে ১২৫, গুলশানে ১১২, উত্তরায় ৬৮, মতিঝিলে ১২২ ও তেজগাঁওয়ে শতাধিক স্পট রয়েছে। কাজী ফিরোজ রশীদের বক্তব্য শেষ হওয়ার আগেই সংসদ নেতা প্রধানমন্ত্রী শেখ হাসিনা মাদকের বিরুদ্ধে এমপিদের সোচ্চার হতে বলেন। তিনি বলেন, ‘সংসদ সদস্যরা সোচ্চার হোন।"