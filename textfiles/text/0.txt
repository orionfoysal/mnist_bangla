"দেশের বড় পরিসরের মঞ্চ নাটকগুলোর মধ্যে ‘বাঁদি-বান্দার রূপকথা’ অন্যতম। আগামী ১০  ফেব্রুয়ারি দিনাজপুরের চিরিরবন্দর আমেনা বাকী স্কুলে এ নাটকটির মঞ্চায়ন হবে। এটি ‘বাঁদি-বান্দার রূপকথা’ নাটকের ১৯তম মঞ্চায়ন। সৃষ্টি কালচারাল সেন্টারের উদ্যোগে ও নৃত্যাঞ্চলের সহযোগিতায় আরব্য রজনীর বহুল আলোচিত রূপকথা ‘আলীবাবা ও চল্লিশ চোর’ কাহিনী অবলম্বনে ‘বাঁদি-বান্দার রূপকথা’ নৃত্যনাট্যটি তৈরি করা হয়েছে। এই নৃত্যনাট্যে ঢাকার প্রধান কয়েকটি নৃত্যদলের শিল্পী অংশ নিয়েছেন।"